{
    "data": [
        {
            "id": "1",
            "imagen": "Venerdì 1 Novembre",
            "contenido": "<h3>Tutti i Santi, solennità</h3><h3>Apocalisse</h3><em>7,2-4.9-14.</em><p>Io, Giovanni, vidi un angelo che saliva dall'oriente e aveva il sigillo del Dio vivente. E gridò a gran voce ai quattro angeli ai quali era stato concesso il potere di devastare la terra e il mare:<br>\"Non devastate né la terra, né il mare, né le piante, finché non abbiamo impresso il sigillo del nostro Dio sulla fronte dei suoi servi\".<br>Poi udii il numero di coloro che furon segnati con il sigillo: centoquarantaquattromila, segnati da ogni tribù dei figli d'Israele:<br>Dopo ciò, apparve una moltitudine immensa, che nessuno poteva contare, di ogni nazione, razza, popolo e lingua. Tutti stavano in piedi davanti al trono e davanti all'Agnello, avvolti in vesti candide, e portavano palme nelle mani.<br>E gridavano a gran voce: \"La salvezza appartiene al nostro Dio seduto sul trono e all'Agnello\".<br>Allora tutti gli angeli che stavano intorno al trono e i vegliardi e i quattro esseri viventi, si inchinarono profondamente con la faccia davanti al trono e adorarono Dio dicendo:<br>\"Amen! Lode, gloria, sapienza, azione di grazie, onore, potenza e forza al nostro Dio nei secoli dei secoli. Amen\".<br>Uno dei vegliardi allora si rivolse a me e disse: \"Quelli che sono vestiti di bianco, chi sono e donde vengono?\".<br>Gli risposi: \"Signore mio, tu lo sai\". E lui: \"Essi sono coloro che sono passati attraverso la grande tribolazione e hanno lavato le loro vesti rendendole candide col sangue dell'Agnello\".</p><h3>Salmi</h3><em>24(23),1-2.3-4ab.5-6.</em><p>Del Signore è la terra e quanto contiene, <br>l'universo e i suoi abitanti.<br>È lui che l'ha fondata sui mari, <br>e sui fiumi l'ha stabilita.<br>Chi salirá il monte del Signore, <br>chi stará nel suo luogo santo?<br>Chi ha mani innocenti e cuore puro,<br>chi non pronunzia menzogna.<br>Otterrá benedizione dal Signore, <br>giustizia da Dio sua salvezza.<br>Ecco la generazione che lo cerca, <br>che cerca il tuo volto, Dio di Giacobbe.</p><h3>Prima lettera di san Giovanni apostolo</h3><em>3,1-3.</em><p>Carissimi, vedete quale grande amore ci ha dato il Padre per essere chiamati figli di Dio, e lo siamo realmente! La ragione per cui il mondo non ci conosce è perché non ha conosciuto lui.<br>Carissimi, noi fin d'ora siamo figli di Dio, ma ciò che saremo non è stato ancora rivelato. Sappiamo però che quando egli si sará manifestato, noi saremo simili a lui, perché lo vedremo così come egli è.<br>Chiunque ha questa speranza in lui, purifica se stesso, come egli è puro.</p><h3>Dal Vangelo di Gesù Cristo secondo Matteo</h3><em>5,1-12a.</em><p>In quel tempo, vedendo le folle, Gesù salì sulla montagna e, messosi a sedere, gli si avvicinarono i suoi discepoli.<br>Prendendo allora la parola, li ammaestrava dicendo:<br>«Beati i poveri in spirito, perché di essi è il regno dei cieli.<br>Beati gli afflitti, perché saranno consolati.<br>Beati i miti, perché erediteranno la terra.<br>Beati quelli che hanno fame e sete della giustizia, perché saranno saziati.<br>Beati i misericordiosi, perché troveranno misericordia.<br>Beati i puri di cuore, perché vedranno Dio.<br>Beati gli operatori di pace, perché saranno chiamati figli di Dio.<br>Beati i perseguitati per causa della giustizia, perché di essi è il regno dei cieli.<br>Beati voi quando vi insulteranno, vi perseguiteranno e, mentendo, diranno ogni sorta di male contro di voi per causa mia.<br>Rallegratevi ed esultate, perché grande è la vostra ricompensa nei cieli».</p><hr /><h3>S. Nuño (Nonio) Álvares Pereira(oblato O.C. (1360-1431))</h3><p>San Nuño de Santa Maria Álvares PereiraComandante generale delle forze armate,oblato nell'Ordine dei CarmelitaniNuño Álvares Pereira nasce in Portogallo il 24 giugno 1360, molto probabilmente a Cernache do Bomjardin, figlio illegittimo di fra’ Álvaro Gonçalves Pereira, cavaliere degli Ospedalieri di S. Giovanni di Gerusalemme e priore di Crato, e di donna Iria Gonçalves do Carvalhal. Circa un anno dopo la nascita, il bambino fu legittimato per decreto reale e poté ricevere l’educazione cavalleresca tipica dei rampolli delle famiglie nobili del tempo. A tredici anni divenne paggio della regina Leonor, fu accolto a corte e ben presto fu creato cavaliere. A sedici anni, per volere del padre, sposò una giovane ricca vedova, donna Leonor de Alvim. Dalla loro unione nacquero tre figli, due maschi, morti in tenera etá, e una bambina, Beatriz, che avrebbe poi sposato il figlio del re Joáo I, Afonso primo duca di Bragança.Quando morì il re Fernando, morto senza eredi maschi il 22 ottobre 1383, suo fratello, Joáo, si trovò impegnato nella contesa per la corona lusitana, che gli veniva contestata dal re di Castiglia, il quale aveva sposato la figlia del defunto re. Nuño si schierò dalla parte di Joáo, il quale lo volle come suo connestabile, cioè comandante in capo dell’esercito. Nuño condusse così l’esercito portoghese alla vittoria in varie occasioni fino alla battaglia di Aljubarrota (14 agosto 1385), che avviò il conflitto verso la fine. Le capacitá militari di Nuño, però, erano temperate da una spiritualitá sincera e profonda, L’amore per l’eucaristia e per la Vergine costituivano i cardini della sua vita interiore. Assiduo nella preghiera mariana, digiunava in onore di Maria nei giorni di mercoledì, venerdì, sabato e nelle vigilie delle sue feste. Ogni giorno partecipava alla messa, anche se poteva ricevere l’eucaristia solo in occasioni delle maggiori festivitá. Lo stendardo che scelse come insegna personale portava le immagini del Crocifisso, di Maria e dei santi cavalieri Giacomo e Giorgio. Fece costruire a proprie spese numerose chiese e monasteri, tra cui ricordiamo il Carmine di Lisbona e la chiesa di S. Maria della Vittoria a Batalha.Alla morte della moglie, nel 1387, Nuño non volle passare a nuove nozze e fu esempio di vita illibata. Quando si raggiunse la pace, donò ai reduci larga parte dei suoi beni, di cui si disfece totalmente quando, nel 1423, decise di entrare nel convento dei Carmelitani da lui fondato, prendendo il nome di fra’ Nuno de S. Maria. Sospinto dall’Amore abbandonava in tal modo le armi e il potere per lasciarsi rivestire dell’armatura spirituale raccomandata dalla Regola del Carmelo. Compiva in tal modo un cambiamento radicale di vita, che portava a compimento il cammino di fede autentica che egli aveva sempre seguito. Avrebbe desiderato ritirarsi in una comunitá lontana dal Portogallo, ma il figlio del re, don Duarte, glielo impedì. Nessuno però poté proibirgli di dedicarsi all’elemosina a favore del convento e soprattutto dei poveri, che continuò ad assistere e a servire in ogni modo. Per loro organizzò una distribuzione quotidiana di cibo e non si tirava mai indietro di fronte alle loro richieste. Il connestabile del re di Portogallo, comandante in capo dell’esercito e condottiero vittorioso, il fondatore e benefattore della comunitá carmelitana, entrando in convento, non volle privilegi, ma scelse per sé il rango più umile di frate donato e si mise a totale servizio del Signore, di Maria, la tenera Patrona sempre venerata, e dei poveri, nei quali riconosceva il volto stesso di Gesù.Significativo fu anche il giorno della morte di fra’ Nuño de S. Maria: la domenica di Pasqua, il 1° aprile 1431, e subito fu considerato santo dal popolo, che iniziò a chiamarlo “o Santo Condestavel”.Ma, se la fama di santitá di Nuño restò costante e anzi aumentò con il tempo, ben più complesso è stato l’iter del processo di canonizzazione, che iniziò ben presto promosso dai sovrani portoghesi e poi dall’Ordine Carmelitano, ma incontrò innumerevoli ostacoli di natura esterna. Solo nel 1894 il p. Anastasio Ronci, allora postulatore generale dei Carmelitani, riuscì a far introdurre il processo per il riconoscimento del culto ab immemorabili del Beato Nuño, che nonostante le difficoltá dovute ai tempi poté concludersi felicemente il 23 dicembre 1918 con il decreto Clementissimus Deus di Pp Benedetto XV (Giacomo della Chiesa, 1914-1922).Anche le reliquie furono traslate più volte dal sepolcro originale nella chiesa del Carmine, finché, nel 1961, in occasione del sesto centenario della nascita del Beato Nuño, fu organizzato un pellegrinaggio del prezioso reliquiario d’argento, in cui erano state deposte, ma poco dopo esso venne rubato e le reliquie mai più ritrovate; al loro posto furono collocate alcune ossa giá conservate altrove. La scoperta, nel 1996, del sito primitivo della tomba con alcuni frammenti di ossa compatibili con le reliquie note, ha riacceso il desiderio di vedere presto il Beato Nuño proclamato Santo dalla Chiesa.Il postulatore generale dei Carmelitani, p. Felipe M. Amenós y Bonet, ottenne la ripresa della causa che nel frattempo era stata corroborata da un presunto miracolo, avvenuto nel 2000. Furono svolte le rispettive inchieste, e il 3 luglio 2008, Papa Benedetto XVI disponeva la promulgazione del decreto sul miracolo per la canonizzazione e durante il Concistoro del 21 febbraio 2009 ha disposto che il Beato Nuño venga iscritto nell’Albo dei Santi.La canonizzazione ha avuto luogo sul Sagrato della Basilica Vaticana il 26 aprile 2009. La data di culto è collocata al 1° novembre. Nel Portogallo, invece, viene festeggiato il 6 novembre. I Carmelitani Scalzi ne fanno memoria il 1° Aprile (dies natalis).</p><hr /><h3>B. Tivadar Gyrgy Romža(vescovo e martire (1911-1947))</h3><hr /><p>Beato Tivadar Gyrgy Romža Vescovo e martire Teodoro Giorgio Romža nasce il 14 aprile 1911, a Velykyj Byčkiv, in Transcarpazia, nell'impero austro-ungarico, ultimo di nove figli di Pál Romža e Maria Szemák. Visse nella complicata realtá di quella regione. Nato in Ungheria, diventò cittadino cecoslovacco e morì sotto il regime sovietico. Vide cambiare nome della sua patria almeno cinque volte. Suo padre era ferroviere e la madre educava i suoi figli con tenerezza e saggezza.Teodoro frequentò le scuole elementari del suo paese natale e, dal 1922 al 1930, studiò con gran profitto al ginnasio scientifico di Huszt, dopodiché venne inviato a Roma al Pontificio Collegio Germa­nico-Ungarico, ove studiò alla Pontificia Universitá Gregoriana. Dopo la morte di mons. Peter Gebe, che aveva finanziato i suoi studi, si trovò senza mezzi di sostentamento e in questa situazione si rivolse al suo Vescovo diocesano Alexander Sztojka per chiedere l'autorizzazione di passare dal Collegio Germanico al Russicum (collegio del Vaticano volto alla preparazione di padri destinati a operare nella Russia comunista). Il trasferimento al Russicum avvenne il 7 settembre 1934 senza interrompere gli studi alla Gregoriana. Nel Natale del 1936 Teodoro Romža venne ordinato sacerdote, nella Basilica di Santa Maria Maggiore, dal Vescovo russo Alexander Jevrejinov.Nel 1937 ritornò in patria per compiere il servizio militare; nel 1938, conclusa la leva militare, don Romža fu nominato amministratore delle parrocchie nei villaggi Berezova ed Alsòbisztra, poco lontano dal suo paese; dal 1939 fu direttore spirituale del Seminario di Ungvár e professore di filosofia all'Accademia teologica. L'8 settembre 1944 fu nominato Vescovo titolare di Appia ed ausiliare dell'amministratore apostolico di Mukačeve (Ucraina); il 24 settembre 1944 ricevette la consacrazione, quale Vescovo più giovane della Chiesa cattolica di allora nella cattedrale di Užhorod. Questo richiedeva di assumere la funzione più difficile nel governo della diocesi di Mukačeve: nei monti Carpazi stavano giá imperversando i combattimenti della Seconda Guerra Mondiale.Sembra che il giovane Vescovo presentisse ormai la situazione quando, poco prima dell'ar­rivo della Armata Rossa, scrisse: « La frontiera fra Užhorod e l'Unione Sovietica sta solo a sessanta chilometri di distanza... Che avvenga quello che deve avve­nire. Il mio scopo e svolgere il mio lavoro apostolico appunto fra loro. Non ho nessuna intenzione di scappare... D'altra parte, non sarebbe una disgrazia se mi uccideranno. Morire per Cristo significa vivere in eterno ».Nell’ottobre del 1944, l’Armata Rossa entrò nella Regione Subcarpatica e la Diocesi con la guida del suo vescovo si trovò di fronte alla pretesa dei russi di appoggiare l’unione della Regione con l’Ucraina Sovietica. Richiamandosi al carattere apostolico della Chiesa, essa prese le distanze dalla proposta e questo fu interpretato come un’opposizione al potere dello Stato. La repressione cominciò subito e dal 1944 il clero greco-cattolico fu perseguitato e imposto la consegna delle chiese alla Chiesa Ortodossa pravoslava, il regime inoltre impediva il funzionamento della diocesi di Mukačeve di cui Teodoro era vescovo. Nel 1945 la Regione Subcarpatica fu annessa all’Ucraina e qui la persecuzione divenne più visibile, i conflitti con i pravoslavi divennero frequenti, mentre i fedeli greco-cattolici si schieravano coraggiosamente a difesa dei loro sacerdoti, il vescovo Teodoro, indomito nei suoi principi, era presente in ogni posto per confortare e sostenere clero e fedeli in questo periodo buio della storia della Chiesa greco-cattolica. E quando nel 1946, dopo il consolidamento del potere sovietico nella Regione e dell’incorporazione delle diocesi greco-cattoliche della Galizia nel patriarcato ortodosso di Mosca, l’unica diocesi greco-cattolica che funzionasse nella Regione Subcarpatica era quella di Mukačeve. Le autoritá sovietiche erano ben consce della grande fede cattolica di questo popolo e della intrepida difesa del suo clero guidato dal giovane vescovo, pertanto non vollero usare la violenza per eliminarli e convogliarli forzatamente nella Chiesa Ortodossa fedele allo Stato. Nel 1947, comunque a livello degli organi superiori dell’URSS fu decisa l’eliminazione del vescovo Teodoro Romža con morte violenta, Nikita Krusciov, allora capo del partito nell’Ucraina, ne ottenne l’autorizzazione da Stalin. Quando il vescovo, che era controllato continuamente nei suoi spostamenti, chiese il permesso di recarsi presso una chiesa nel suo distretto, gli fu accordato, con lo scopo di approfittare dell’occasione per creare un incidente automobilistico in cui poteva perdere la vita. Il 27 ottobre 1947, la carrozza a cavallo del vescovo e del suo seguito, fu investita da un camion pesante e gli attentatori, con spranghe di ferro, cercarono di ammazzare i superstiti, ma la comparsa di un furgone postale li fece fuggire. Ricoverati nell’ospedale di Mukačeve, ebbero subito la visita del generale Pavel Sudoplatov del Ministero della Sicurezza Statale, il quale, con l’aiuto del medico primario e di un’infermiera \"di fiducia\" del regime, fece somministrare al vescovo una dose del potente veleno curaro che provocò l’immediata morte il 1° novembre 1947; lo stesso generale lo raccontò nelle sue memorie.Teodoro Romža morì dicendo: « O Gesù... ». Il 4 novembre fu sepolto nella cattedrale di Užhorod. La sua morte diede il coraggio a tutto il suo clero di opporsi alla distruzione della diocesi e ben 128 sacerdoti presero la via della prigionia e l’internamento in Siberia; la Chiesa greco-cattolica continuò nel nascondimento a vivere, in mezzo a continui controlli e persecuzioni, testimoniando la grande fede e il legame con la Sede Apostolica di Roma. Dal 1991 la cattedrale di Užhorod è nuovamente tornata al servizio della chiesa greco-cattolicaIl 27 giugno 2001, Teodoro Romža è stato innalzato agli onori dell'altare,da SanGiovanni Paolo II (Karol Józef Wojtyła, 1978-2005) durante il suo pellegrinaggio apostolico in Ucraina.Significato del nome Teodoro: \"regalo, dono di Dio\" (greco).</p><hr /><h3>S. Magno de' Trincheri(25° vescovo di Milano († ca. 530))</h3><hr /><p>San Magno de' TrincheriVescovo di Milano La festa liturgica, celebrata fino al Settecento il 19 agosto, fu spostata al 5 novembre, mentre nel Martyrologium Romanum è segnalata al 1° novembre. Magno fu il 25° Vescovo di Milano, che successe a Eustorgio II e condivise con lui la nota della santitá. Secondo una tradizione durata almeno fino al XIX secolo, veniva presentato come membro della famiglia aristocratica milanese dei Trincheri. Visse la sua esistenza in un'epoca di profonde trasformazioni sociali e culturali che hanno accompagnato il declino dell'antica civiltá romana e l'irrompere sulla scena europea di nuove popolazioni.Gli antichi cataloghi dei Vescovi di Milano gli attribuiscono trent'anni di episcopato, che il Savio, più giustamente, riduce a dieci, dal 518 al 528. Iniziò il suo ministero nel favore del re dei Goti Teodorico, quantunque costui fosse ariano. Si adoperò tutto nell'apostolato di far conoscere il Vangelo di Gesù e di farlo amare.Nella iscrizione posta sulla sua tomba il Vescovo Magno è lodato per la sua caritá. Offrì la sua mano ai deboli, fu pronto a vestire gli ignudi e a liberare i prigionieri che le ricorrenti guerre moltiplicavano tra i diversi eserciti in lotta. Per virtù, per lo zelo pastorale, per gli alti meriti fu Magno, cioè grande non solo di nome ma per esemplaritá di vita, luce e immagine di Dio per i credenti e gli uomini del suo tempo. Sempre uguale sia nelle prospere che nelle avverse fortune, non si esaltò come non si lasciò abbattere, avendo Dio come unica e certa speranza. Pare, infatti, che Teodorico, mentre agli inizi gli fu amico e lo favorì nella sua opera di evangelizzazione, accecato dal cattivo spirito dell'eresia ariana, divenne il suo persecutore, come lo era giá stato del venerabile filosofo Boezio, del pio Simmaco a Ravenna e dello stesso Papa Giovanni I.Morì verso il 530 e fu sepolto nella Basilica di S. Eustorgio in Milano. Leone da Perego nel 1249, che con Legnano ebbe significativi rapporti, ne collocò la salma a fianco del corpo di S. Eustorgio. Il suo nome venne onorato di altari e chiese, prime fra tutte per valore artistico la Basilica Prepositurale di Legnano, costruita sopra le rovine dell'antica chiesa medievale dedicata al Santo Salvatore. San Magno è anche una delle Contrade della cittá di Legnano, che ogni anno partecipa al Palio.</p>"
        },
        {
            "id": "2",
            "imagen": "Sabato 2 Novembre",
            "contenido": "<h3>Commemoriazione di tutti i fedeli defunti</h3><h3>Libro della Sapienza</h3><em>3,1-9.</em><p>Le anime dei giusti, invece, sono nelle mani di Dio, nessun tormento le toccherá.<br>Agli occhi degli stolti parve che morissero; la loro fine fu ritenuta una sciagura,<br>la loro partenza da noi una rovina, ma essi sono nella pace.<br>Anche se agli occhi degli uomini subiscono castighi, la loro speranza è piena di immortalitá.<br>Per una breve pena riceveranno grandi benefici, perché Dio li ha provati e li ha trovati degni di sé:<br>li ha saggiati come oro nel crogiuolo e li ha graditi come un olocausto.<br>Nel giorno del loro giudizio risplenderanno; come scintille nella stoppia, correranno qua e lá.<br>Governeranno le nazioni, avranno potere sui popoli e il Signore regnerá per sempre su di loro.<br>Quanti confidano in lui comprenderanno la veritá; coloro che gli sono fedeli vivranno presso di lui nell'amore, perché grazia e misericordia sono riservate ai suoi eletti.</p><h3>Salmi</h3><em>27(26),1.4.7.8.9.13-14.</em><p>Il Signore è mia luce e mia salvezza, <br>di chi avrò paura? <br>Il Signore è difesa della mia vita, <br>di chi avrò timore?<br>Una cosa ho chiesto al Signore, questa sola io cerco: <br>abitare nella casa del Signore tutti i giorni della mia vita, <br>per gustare la dolcezza del Signore <br>ed ammirare il suo santuario.<br>Ascolta, Signore, la mia voce. <br>Io grido: abbi pietá di me! Rispondimi.<br>Il tuo volto, Signore, io cerco.<br>Non nascondermi il tuo volto,<br>Sono certo di contemplare la bontá del Signore <br>nella terra dei viventi.<br>Spera nel Signore, sii forte, <br>si rinfranchi il tuo cuore e spera nel Signore.</p><h3>Lettera di san Paolo apostolo ai Romani</h3><em>6,3-9.</em><p>Fratelli, non sapete che quanti siamo stati battezzati in Cristo Gesù, siamo stati battezzati nella sua morte?<br>Per mezzo del battesimo siamo dunque stati sepolti insieme a lui nella morte, perché come Cristo fu risuscitato dai morti per mezzo della gloria del Padre, così anche noi possiamo camminare in una vita nuova.<br>Se infatti siamo stati completamente uniti a lui con una morte simile alla sua, lo saremo anche con la sua risurrezione.<br>Sappiamo bene che il nostro uomo vecchio è stato crocifisso con lui, perché fosse distrutto il corpo del peccato, e noi non fossimo più schiavi del peccato.<br>Infatti chi è morto, è ormai libero dal peccato.<br>Ma se siamo morti con Cristo, crediamo che anche vivremo con lui,<br>sapendo che Cristo risuscitato dai morti non muore più; la morte non ha più potere su di lui.</p><h3>Dal Vangelo di Gesù Cristo secondo Matteo</h3><em>25,31-46.</em><p>In quel tempo, Gesù disse ai suoi discepoli: «Quando il Figlio dell'uomo verrá nella sua gloria con tutti i suoi angeli, si siederá sul trono della sua gloria.<br>E saranno riunite davanti a lui tutte le genti, ed egli separerá gli uni dagli altri, come il pastore separa le pecore dai capri,<br>e porrá le pecore alla sua destra e i capri alla sinistra.<br>Allora il re dirá a quelli che stanno alla sua destra: Venite, benedetti del Padre mio, ricevete in ereditá il regno preparato per voi fin dalla fondazione del mondo.<br>Perché io ho avuto fame e mi avete dato da mangiare, ho avuto sete e mi avete dato da bere; ero forestiero e mi avete ospitato,<br>nudo e mi avete vestito, malato e mi avete visitato, carcerato e siete venuti a trovarmi.<br>Allora i giusti gli risponderanno: Signore, quando mai ti abbiamo veduto affamato e ti abbiamo dato da mangiare, assetato e ti abbiamo dato da bere?<br>Quando ti abbiamo visto forestiero e ti abbiamo ospitato, o nudo e ti abbiamo vestito?<br>E quando ti abbiamo visto ammalato o in carcere e siamo venuti a visitarti?<br>Rispondendo, il re dirá loro: In veritá vi dico: ogni volta che avete fatto queste cose a uno solo di questi miei fratelli più piccoli, l'avete fatto a me.<br>Poi dirá a quelli alla sua sinistra: Via, lontano da me, maledetti, nel fuoco eterno, preparato per il diavolo e per i suoi angeli.<br>Perché ho avuto fame e non mi avete dato da mangiare; ho avuto sete e non mi avete dato da bere;<br>ero forestiero e non mi avete ospitato, nudo e non mi avete vestito, malato e in carcere e non mi avete visitato.<br>Anch'essi allora risponderanno: Signore, quando mai ti abbiamo visto affamato o assetato o forestiero o nudo o malato o in carcere e non ti abbiamo assistito?<br>Ma egli risponderá: In veritá vi dico: ogni volta che non avete fatto queste cose a uno di questi miei fratelli più piccoli, non l'avete fatto a me.<br>E se ne andranno, questi al supplizio eterno, e i giusti alla vita eterna».</p><hr /><h3>S. Giusto di Trieste(martire († 303))</h3><p>San Giusto martire Patrono di TriesteSan Giusto, patrono principale della cittá e della Diocesi di Trieste, viene ricordato con una solennitá il 3 novembre.Giusto subì il martirio il 2 novembre dell’anno 303, durante la persecuzione di Diocleziano.Secondo la passio, Mannacio, governatore di Trieste, fece arrestare Giusto e lo fece chiudere in carcere: Giusto, infatti, si dichiarò cristiano senza alcun timore e si rifiutò di sacrificare agli dei. Appena Mannacio fu certo che Giusto non avrebbe mai rinnegato la propria fede, lo condannò alla pena capitale e ordinò che fosse annegato in mare. I soldati gli legarono mani e piedi con una fune, alla quale vennero assicurati dei pesi di piombo e lo portarono verso la riva del mare: lungo il cammino, Giusto era sereno e poté salutare i suoi confratelli. Lo fecero salire su una barca e lo portarono al largo, poi lo gettarono in acqua: grazie ai pesi di piombo, il corpo non sarebbe più emerso. Ma, prima del tramonto, il corpo di Giusto fu miracolosamente trasportato sulla riva dalla corrente. Durante la notte Sebastiano, un presbitero, ebbe una visione: il martire lo invitava ad andare sulla spiaggia per recuperare il suo corpo e dargli così degna sepoltura. Sebastiano si alzò subito e insieme ai fedeli radunati andarono a cercare sulla spiaggia il corpo di Giusto. Trovatolo, lo seppellirono di nascosto nel cimitero che si trovava non lontano dalla spiaggia. Nel V secolo la comunitá cristiana di Trieste edificò una basilica martiriale, i cui resti sono ancora visibili oggi nella così chiamata “basilica paleocristiana” di via Madonna del Mare. Giá nel X secolo le reliquie di san Giusto furono traslate sul colle di San Giusto, sede della cattedrale a lui intitolata.Per approfondimenti sui Santi della Diocesi di Trieste: Beata Maria Teresa LedòchowskaBeato Francesco BonifacioSan GiustoSan LazzaroSan SergioSan ServoloSante Eufemia e TeclaSanti Ermacora e Fortunato</p><hr /><h3>B. Pio (Luigi) Campidelli(religioso C.P. (1868-1889))</h3><hr /><p>Beato Pio CampidelliFratel Pio di San Luigi, PassionistaLa Chiesa lo ricorda il 2 novembre, mentre le Congregazioni Passioniste ne celebrano il culto il 3 novembre. Pio Campidelli, terzo di cinque figli, nasce a Trebbio di Poggio Berni (Romagna), il 29 aprile 1868, con il nome di Luigi, chiamato poi familiarmente Gigino. Il battesimo lo riceve lo stesso giorno in cui è venuto alla luce. I genitori Giuseppe Campidelli e Filomena Belpani sono contadini. È una famiglia tranquilla dedita al lavoro dei campi, timorata di Dio. Partecipa alle feste del raccolto; va con la famiglia a messa la domenica, e parla con la mamma della predica che hanno appena ascoltato. A 5 anni fa la cresima e a 10 la prima comunione. È un ragazzo come gli altri, ma buono. Prega molto, per tutti, per il babbo morto quando Gigino aveva sei anni. Va a messa tutti i giorni, facendo cinque chilometri a piedi; tornato a casa, fa catechismo ai compagni. Qualcuno lo critica giudicandolo troppo bigotto, i più lo apprezzano e lo tengono in grande stima. Intanto arrivano in paese, per le missioni, i passionisti dal vicino Santuario della Madonna di Casale presso S. Arcangelo. Gigino ha 10 anni, va ad ascoltarli insieme alla mamma e ne rimane attratto. Una voce interiore gli dice dentro che deve diventare passionista e lui aderisce con gioia. Confida il suo desiderio al superiore, ma purtroppo le sue richieste non possono essere accettate prima di 14 anni.Il due maggio 1882 parte per il convento; il 27 dello stesso mese veste l’abito religioso. Solo sei mesi resterá lontano dalla sua terra come novizio a S. Eutizio di Soriano al Cimino. Tornerá poi a Casale per gli studi ginnasiali e teologici in preparazione al sacerdozio. Emette la professione religiosa il 30 aprile 1884. Il giovane vive esemplarmente la sua giornata, dando a tutti testimonianza di vita coerente e gioiosa. Si distingue per la straordinaria devozione all'Eucarestia, il Crocifisso e per il suo tenero amore per la Madonna. Purtroppo, per lui che è gracile di costituzione, nel 1888 compaiono i primi sintomi della tubercolosi, che lo porterá alla morte. È la malattia di tanti giovani santi del tempo. Pio accetta di morire con docile obbedienza alla volontá di Dio, “offrendo la propria vita per la chiesa, per il Papa, per la congregazione, per i peccatori, per la sua diletta Romagna”.Saluta la mamma che va a trovarlo per l'ultima volta, con queste semplici parole: “Coraggio, mamma! Ci rivedremo in paradiso!”. Muore il 2 novembre 1889, come lui stesso aveva predetto. Ha solo 21 anni e mezzo. Viene seppellito nel cimitero di S. Vito alla presenza di una folla numerosa e commossa, poiché si era subito sparsa la voce che era morto il \"santino di Casale\". Nel 1923 i suoi resti furono trasportati nel Santuario di Casale. Il 21 marzo 1983San Giovanni Paolo II (Karol Józef Wojtyła, 1978-2005) proclama Pio Venerabile riconoscendo nella sua vita i segni inequivocabili della santitá. Il 17 novembre 1985, lo stesso Pontefice, dopo l'approvazione, il 6 dicembre 1984, del miracolo ottenuto da Suor Maria Foschi per intercessione di Pio, lo ha dichiarato Beato.Per approfondimenti:>>> Studente Passionista</p><hr /><h3>S. Vittorino(vescovo e martire († 303))</h3><hr /><p>Martirologio Romano: Memoria di S. Vittorino, vescovo di Poetavium (Ptuj) in Pannonia (Slovenia), che compose numerosi commenti alla Bibbia, e venne coronato dal martirio durante la persecuzione di Diocleziano.</p>"
        },
        {
            "id": "3",
            "imagen": "Domenica 3 Novembre",
            "contenido": "<h3>XXXI Domenica del Tempo Ordinario</h3><h3>Libro del Deuteronomio</h3><em>6,2-6.</em><p>perché tu tema il Signore tuo Dio osservando per tutti i giorni della tua vita, tu, il tuo figlio e il figlio del tuo figlio, tutte le sue leggi e tutti i suoi comandi che io ti dò e così sia lunga la tua vita.<br>Ascolta, o Israele, e bada di metterli in pratica; perché tu sia felice e cresciate molto di numero nel paese dove scorre il latte e il miele, come il Signore, Dio dei tuoi padri, ti ha detto.<br>Ascolta, Israele: il Signore è il nostro Dio, il Signore è uno solo.<br>Tu amerai il Signore tuo Dio con tutto il cuore, con tutta l'anima e con tutte le forze.<br>Questi precetti che oggi ti dò, ti stiano fissi nel cuore;</p><h3>Salmi</h3><em>18(17),2-3a.3bc-4.47.51ab.</em><p>Ti amo, Signore, mia forza,<br>Signore, mia roccia, mia fortezza, mio liberatore.<br>Mio Dio, mia rupe, in cui trovo riparo;<br>mio scudo e baluardo, mia potente salvezza.<br>Invoco il Signore, degno di lode, <br>e sarò salvato dai miei nemici.<br>Viva il Signore e benedetta la mia rupe, <br>sia esaltato il Dio della mia salvezza.<br>Egli concede al suo re grandi vittorie,<br>si mostra fedele al suo consacrato,</p><h3>Lettera agli Ebrei</h3><em>7,23-28.</em><p>Inoltre, quelli sono diventati sacerdoti in gran numero, perché la morte impediva loro di durare a lungo;<br>egli invece, poiché resta per sempre, possiede un sacerdozio che non tramonta.<br>Perciò può salvare perfettamente quelli che per mezzo di lui si accostano a Dio, essendo egli sempre vivo per intercedere a loro favore.<br>Tale era infatti il sommo sacerdote che ci occorreva: santo, innocente, senza macchia, separato dai peccatori ed elevato sopra i cieli;<br>egli non ha bisogno ogni giorno, come gli altri sommi sacerdoti, di offrire sacrifici prima per i propri peccati e poi per quelli del popolo, poiché egli ha fatto questo una volta per tutte, offrendo se stesso.<br>La legge infatti costituisce sommi sacerdoti uomini soggetti all'umana debolezza, ma la parola del giuramento, posteriore alla legge, costituisce il Figlio che è stato reso perfetto in eterno.</p><h3>Dal Vangelo di Gesù Cristo secondo Marco</h3><em>12,28b-34.</em><p>In quel tempo, si accostò a Gesù uno degli scribi e gli domandò: «Qual è il primo di tutti i comandamenti?».<br>Gesù rispose: «Il primo è: Ascolta, Israele. Il Signore Dio nostro è l'unico Signore;<br>amerai dunque il Signore Dio tuo con tutto il tuo cuore, con tutta la tua mente e con tutta la tua forza.<br>E il secondo è questo: Amerai il prossimo tuo come te stesso. Non c'è altro comandamento più importante di questi».<br>Allora lo scriba gli disse: «Hai detto bene, Maestro, e secondo veritá che Egli è unico e non v'è altri all'infuori di lui;<br>amarlo con tutto il cuore, con tutta la mente e con tutta la forza e amare il prossimo come se stesso val più di tutti gli olocausti e i sacrifici».<br>Gesù, vedendo che aveva risposto saggiamente, gli disse: «Non sei lontano dal regno di Dio». E nessuno aveva più il coraggio di interrogarlo.</p><hr /><h3>S. Martino de Porres(religioso O.P. (1579-1639))</h3><p>San Martino de Porres (memoria facoltativa)Martino de Porres, al secolo Martin de la Carité, nasce a Lima il 9 dicembre 1579 da padre castigliano, Juan de Porres, e damadre di colore, Anna Velásquez. “Figlio di padre ignoto”: così lo registrano fra i battezzati nella chiesa di San Sebastiano a Lima. Suo padre, aristocratico spagnolo, non lo riconosce perché la madre è un'ex schiava nera d'origine africana. Il piccolo mulatto vive con lei e la sorellina, finché il padre si decide al riconoscimento, tenendo con sé in Ecuador i due piccoli, per qualche tempo. Nominato poi governatore del Panama, lascia la bimba ad un parente e Martino alla madre, con i mezzi per farlo studiare un po'. Martino diventa allievo di un barbiere-chirurgo (le due attivitá sono spesso abbinate, all'epoca) apprendendo anche nozioni mediche in una farmacia. Contemporaneo e concittadino di S. Rosa, Martino de Porres chiede, a quindici anni, di entrare fra i Domenicani che hanno fondato a Lima il loro primo convento peruviano. Ma, essendo mulatto, non viene accolto come religioso con i voti ma solo come terziario. I suoi compiti sono perlopiù di inserviente e spazzino. Suo padre se ne indigna ma lui no, per nulla. Anzi, mentre suo padre va in giro con la spada, lui ama mostrarsi brandendo una scopa (con la quale verrá poi spesso raffigurato). Lo scherniscono perché mulatto? E lui, vedendo malconce le finanze del convento, propone seriamente ai superiori: “Vendete me come schiavo”. I Domenicani ormai avvertono la sua energia interiore, e lo tolgono dalla condizione subalterna, accogliendolo nell'Ordine come fratello cooperatore.Frequenti fenomeni mistici: bilocazione, levitazione, estasi, complessi argomenti di teologia senza averla mai studiata, testimoniarono a quale grado di unione con Dio l'umile fratello laico fosse giunto. Impedito di partire missionario in Giappone, dove sognava di versare il sangue per Cristo, mise al servizio dei sofferenti la sua pratica medica. Quando a Lima arriva la peste, frate Martino cura da solo i 60 confratelli e li salva tutti: per tutti è l'uomo dei miracoli. Si fece benefattore dei poveri che accorrevano a lui in gran numero, eresse un collegio per la gioventù abbandonata e si valse del suo ascendente per difendere dalle insidie le giovani prive di risorse economiche. Guarisce l'arcivescovo del Messico che vorrebbe condurlo con sé ma Martino, però, non potrá partire; colpito da violente febbri, muore a Lima sessantenne il 3 novembre 1639. Per il popolo peruviano e per i confratelli è subito santo ma l'iter canonico, iniziato nel 1660, ebbe una lunghissima sosta.Martino de Porres fu solennemente canonizzato da SanGiovanni XXIII (Angelo Giuseppe Roncalli, 1958-1963) il6 maggio 1962, nella basilica Vaticana, alla presenza di una fiumana di popolo e il solenne riconoscimento alla virtù del frate mulatto fu, nelle intenzioni del Papa, la risposta della Chiesa dinanzi ai rinnovati tentativi di discriminazione razziale.Significato del nome Martino: «sacro al dio Marte» (latino).Per approfondimenti:>>> San Martino de Porres</p><hr /><h3>B. Pio (Luigi) Campidelli(religioso C.P. (1868-1889))</h3><hr /><p>Beato Pio CampidelliFratel Pio di San Luigi, PassionistaLa Chiesa lo ricorda il 2 novembre, mentre le Congregazioni Passioniste ne celebrano il culto il 3 novembre. Pio Campidelli, terzo di cinque figli, nasce a Trebbio di Poggio Berni (Romagna), il 29 aprile 1868, con il nome di Luigi, chiamato poi familiarmente Gigino. Il battesimo lo riceve lo stesso giorno in cui è venuto alla luce. I genitori Giuseppe Campidelli e Filomena Belpani sono contadini. È una famiglia tranquilla dedita al lavoro dei campi, timorata di Dio. Partecipa alle feste del raccolto; va con la famiglia a messa la domenica, e parla con la mamma della predica che hanno appena ascoltato. A 5 anni fa la cresima e a 10 la prima comunione. È un ragazzo come gli altri, ma buono. Prega molto, per tutti, per il babbo morto quando Gigino aveva sei anni. Va a messa tutti i giorni, facendo cinque chilometri a piedi; tornato a casa, fa catechismo ai compagni. Qualcuno lo critica giudicandolo troppo bigotto, i più lo apprezzano e lo tengono in grande stima. Intanto arrivano in paese, per le missioni, i passionisti dal vicino Santuario della Madonna di Casale presso S. Arcangelo. Gigino ha 10 anni, va ad ascoltarli insieme alla mamma e ne rimane attratto. Una voce interiore gli dice dentro che deve diventare passionista e lui aderisce con gioia. Confida il suo desiderio al superiore, ma purtroppo le sue richieste non possono essere accettate prima di 14 anni.Il due maggio 1882 parte per il convento; il 27 dello stesso mese veste l’abito religioso. Solo sei mesi resterá lontano dalla sua terra come novizio a S. Eutizio di Soriano al Cimino. Tornerá poi a Casale per gli studi ginnasiali e teologici in preparazione al sacerdozio. Emette la professione religiosa il 30 aprile 1884. Il giovane vive esemplarmente la sua giornata, dando a tutti testimonianza di vita coerente e gioiosa. Si distingue per la straordinaria devozione all'Eucarestia, il Crocifisso e per il suo tenero amore per la Madonna. Purtroppo, per lui che è gracile di costituzione, nel 1888 compaiono i primi sintomi della tubercolosi, che lo porterá alla morte. È la malattia di tanti giovani santi del tempo. Pio accetta di morire con docile obbedienza alla volontá di Dio, “offrendo la propria vita per la chiesa, per il Papa, per la congregazione, per i peccatori, per la sua diletta Romagna”.Saluta la mamma che va a trovarlo per l'ultima volta, con queste semplici parole: “Coraggio, mamma! Ci rivedremo in paradiso!”. Muore il 2 novembre 1889, come lui stesso aveva predetto. Ha solo 21 anni e mezzo. Viene seppellito nel cimitero di S. Vito alla presenza di una folla numerosa e commossa, poiché si era subito sparsa la voce che era morto il \"santino di Casale\". Nel 1923 i suoi resti furono trasportati nel Santuario di Casale. Il 21 marzo 1983San Giovanni Paolo II (Karol Józef Wojtyła, 1978-2005) proclama Pio Venerabile riconoscendo nella sua vita i segni inequivocabili della santitá. Il 17 novembre 1985, lo stesso Pontefice, dopo l'approvazione, il 6 dicembre 1984, del miracolo ottenuto da Suor Maria Foschi per intercessione di Pio, lo ha dichiarato Beato.Per approfondimenti:>>> Studente Passionista</p><hr /><h3>B. Simone Ballacchi(religioso O.P. (1240-1319))</h3><hr /><p>Beato Simone Ballacchi Religioso O.P. (1240-1319)Simone Ballacchi Nacque a Sant’Arcangelo (Forlì) verso il 1240 e a ventisette anni, deposta la divisa militare, si fece domenicano nel convento di San Cataldo a Rimini, in qualitá di fratello cooperatore. Si distinse per il suo amore alla penitenza e accettò pazientemente la cecitá che lo colpì sui cinquant’anni.Miracoli e dono di profezia circondarono la sua persona di fama e ne accrebbero lo zelo per le anime. Morì nel 1319 a Rimini. I resti furono trasferiti nel 1817 nella collegiata di Sant’Arcangelo. Il 14 marzo 1820 Papa Pio VII (Barnaba Chiaramonti, 1800-1823) ne concessela Messa e l’Ufficio.La data di culto indicata nel Martyrologium Romanum è il 03 novembre. L’Ordine lo celebra il 05 novembre.</p>"
        },
        {
            "id": "4",
            "imagen": "Lunedì 4 Novembre",
            "contenido": "<h3>Lunedì della XXXI settimana delle ferie del Tempo Ordinario</h3><h3>Lettera di san Paolo apostolo ai Filippesi</h3><em>2,1-4.</em><p>Fratelli, se c'è pertanto qualche consolazione in Cristo, se c'è conforto derivante dalla caritá, se c'è qualche comunanza di spirito, se ci sono sentimenti di amore e di compassione,<br>rendete piena la mia gioia con l'unione dei vostri spiriti, con la stessa caritá, con i medesimi sentimenti.<br>Non fate nulla per spirito di rivalitá o per vanagloria, ma ciascuno di voi, con tutta umiltá, consideri gli altri superiori a se stesso,<br>senza cercare il proprio interesse, ma anche quello degli altri.</p><h3>Salmi</h3><em>131(130),1.2.3.</em><p>Signore, non si inorgoglisce il mio cuore <br>e non si leva con superbia il mio sguardo; <br>non vado in cerca di cose grandi, <br>superiori alle mie forze.<br>Io sono tranquillo e sereno <br>come bimbo svezzato in braccio a sua madre, <br>come un bimbo svezzato è l'anima mia.<br>Speri Israele nel Signore, <br>ora e sempre.</p><h3>Dal Vangelo di Gesù Cristo secondo Luca</h3><em>14,12-14.</em><p>In quel tempo, Gesù disse al capo dei farisei che l'aveva invitato: «Quando offri un pranzo o una cena, non invitare i tuoi amici, né i tuoi fratelli, né i tuoi parenti, né i ricchi vicini, perché anch'essi non ti invitino a loro volta e tu abbia il contraccambio.<br>Al contrario, quando dái un banchetto, invita poveri, storpi, zoppi, ciechi;<br>e sarai beato perché non hanno da ricambiarti. Riceverai infatti la tua ricompensa alla risurrezione dei giusti».</p><hr /><h3>S. Carlo Borromeo(cardinale a Milano (1538-1584))</h3><p>San Carlo BorromeoCardinale (memoria)Carlo Borromeo, figlio di Giberto II Borromeo e Margherita Medici di Marignano, nasce il 2 ottobre 1538 ad Arona nella Rocca dei Borromeo, padroni e signori del Lago Maggiore e delle terre rivierasche. Era il secondo figlio e quindi, secondo l'uso delle famiglie nobiliari, fu tonsurato a 12 anni e suo zio, Giulio Cesare Borromeo, gli affidò un'abbazia (cioè l'ufficio e la dignitá di abate), il reddito della quale egli dedicò interamente alla caritá verso i poveri.Studiò diritto canonico e civile a Pavia. Pur avendo un fratello maggiore (il conte Federico), quando, nel 1554, suo padre morì, gli fu richiesto dalla famiglia di prendere il controllo degli affari domestici. Dopo un certo periodo poté riprendere i suoi studi, laureandosi nel 1559. A Pavia creò nel 1564 una struttura residenziale molto sfarzosa, che ospitasse studenti universitari di disagiate condizioni economiche ma eccellenti nello studio, che da lui prese il nome di Almo Collegio Borromeo.Nel 1559, il fratello della madre, Giovanni Angelo Medici, venne eletto papa col nome di Pio IV (1559-1565) e invitò a Roma Carlo e il fratello primogenito Federico. Nel 1562, morto il fratello maggiore, avrebbe potuto chiedere la secolarizzazione, per mettersi a capo della famiglia. Restò invece nello stato ecclesiastico; nel 1563 venne ordinato sacerdote e subito dopo consacrato Vescovo, a 25 anni. Partecipò alle ultime fasi del Concilio di Trento diventando uno dei maggiori promotori della controriforma; partecipò in larga parte alla stesura del Catechismo Tridentino (Catechismus Romanus).Successivamente divenne arcivescovo di Milano. In conformitá ai desideri del papa, visse in grande splendore, eppure la sua temperanza e la sua umiltá non furono mai messe in discussione.Nel 1565, lasciata la corte pontificia, prese possesso dell'arcidiocesi di Milano che era vasta come un regno, stendendosi su terre lombarde, venete, genovesi e svizzere. Il giovane Vescovo la visitò in ogni angolo, preoccupato della formazione del clero e delle condizioni dei fedeli. Negli anni del suo episcopato, dal 1565 al 1584, costruì nuove chiese, scuole e collegi, si impegnò nelle visite pastorali, curò la stesura di norme importanti per il rinnovamento dei costumi ecclesiastici. Fondò seminari, edificò ospedali e ospizi; profuse, inoltre, a piene mani, le ricchezze di famiglia in favore dei poveri.Nello stesso tempo, difese i diritti della Chiesa contro i signorotti e i potenti. Riportò l'ordine e la disciplina nei conventi, con un tal rigore da buscarsi un colpo d'archibugio, sparato da un frate indegno, mentre pregava nella sua cappella. La palla non lo colpì, e il foro sulla cappamagna cardinalizia fu la più bella decorazione dell'Arcivescovo di Milano.Si impegnò in opere assistenziali in occasione di una durissima carestia nel 1570 e, soprattutto, nel periodo della terribile peste del 1576-1577, detta anche “peste di San Carlo”.La sua attivitá apparve prodigiosa, come organizzatore e ispiratore di confraternite religiose, di opere pie, di istituti benefici.“Le anime - diceva - si conquistano con le ginocchia”. Si conquistano cioè con la preghiera, e preghiera umile, e Carlo Borromeo fu uno dei maggiori conquistatori di anime di tutti i tempi.Ma per quanto robusta, la sua fibra era sottoposta ad una fatica troppo grande. Bruciato dalla febbre, continuò le sue visite pastorali, senza mangiare, senza dormire, pregando e insegnando.Fino all'ultimo, continuò a seguire personalmente tutte le sue fondazioni, contrassegnate dal suo motto, formato da una sola parola: Humilitas.Il 3 novembre del 1584, il titanico Vescovo di Milano crollò sotto il peso della sua insostenibile fatica. Aveva soltanto 46 anni; lasciava ai Milanesi il ricordo di una santitá seconda soltanto a quella di un altro grande Vescovo milanese : S. Ambrogio.Proclamato Beato nel 1602 da Pp Clemente VIII (Ippolito Aldobrandini, 1592-1605), fu canonizzato il 1 novembre del 1610 da Pp Paolo V (Camillo Borghese, 1605-1621). La ricorrenza cade il giorno dopo la sua morte, il 4 novembre.Fino a qualche decennio fa, questo giorno era anche una festa nazionale italiana, essendo la ricorrenza della vittoria nella prima guerra mondiale.Significato del nome Carlo : “forte, virile, libero” (tedesco arcaico).Per approfondimenti: >>> San Carlo Borromeo: la santitá nel sociale</p><hr /><h3>B. Teresa Manganiello(terziaria francescana (1849-1876))</h3><hr /><p>Beata Teresa Manganiello Terziaria francescana “l’Analfabeta Sapiente”Teresa Manganiello ebbe una vita breve, semplice e lineare, ma assai intensa, umanamente ricca e soprattutto degna di Dio. Visse soli 27 anni: dal 1° Gennaio dell’anno 1849 al 4 Novembre dell’anno 1876. Undicesima di dodici figli di Romualdo, contadino, e di Maria Rosaria Lepore, casalinga, venne alla luce nella campagna nei pressi del convento cappuccino di S. Egidio a Montefusco (provincia di Avellino). Ricevette il battesimo il giorno dopo la nascita nella chiesa palatina di S. Giovanni del Vaglio.Nell’adolescenza fu fortemente attratta dall’ideale francescano, tanto da consacrarsi a 21 anni come terziaria, prendendo il nome di sorella Maria Luisa. Continuò a vivere in casa dei genitori e a lavorare per loro, ma con uno stile monacale che univa preghiera e mortificazioni corporali.Con tutti conservava però l’amabile sorriso che la caratterizzava. Con alcune consorelle, sotto la direzione spirituale di padre Ludovico Acernese, progettò la costituzione della congregazione delle suore Terziarie Francescane. Il Beato Pio IX (Giovanni Maria Mastai Ferretti, 1846-1878), nel 1873, la benedisse e la incoraggiò ad andare avanti, ma la sua malferma salute impedì la realizzazione di quest’aspirazione. Mentre era in chiesa a S. Egidio un giorno ebbe uno sbocco di sangue; altri ne seguirono a breve distanza. Fu facile diagnosticare che era affetta dalla tubercolosi allora abbastanza diffusa. Gli ultimi mesi fu costretta a mettersi a letto, durante i quali rifulsero più che mai le sue eccellenti qualitá umane e spirituali. Mai un lamento, ma sempre serena e gioiosa. Preghiera e contemplazione erano il suo passatempo. A quanti, e furono molti, la visitavano distribuiva sorrisi e parole di dolcezza. Medici specialisti, che la tenevano in cura, la trattavano con rispetto e con venerazione. Non soltanto non espresse mai preoccupazione per la sua salute, ma avvertita dal suo padre direttore e confessore che si andava avvicinando la fine, reagì con un impeto di allegria: “Padre, che bella notizia mi date”. Evidentemente sentiva forte il desiderio dell’abbraccio con lo Sposo Divino. Muore placidamente alle prime ore di venerdì 4 Novembre 1876.Corse subito per le contrade di Montefusco e per i paesi vicini la notizia, e sulle labbra della gente risuonò il giudizio comune: “È morta la monachella santa”. Plebiscitaria fu la partecipazione alle esequie, durante le qualiun padre cappuccino mise in luce i tratti caratteristici della giovane terziaria defunta, il cui ricordo ed ammirazione restarono vivi nei decenni a seguire. Cinque anni più tardi, padre Acernese fondò la Congregazione delle “Suore Francescane Immacolatine”, della quale viene considerata «pietra angolare» e «madre spirituale». «Metteva il bene nella testa di tutti». Citando la frase di un testimone al processo di canonizzazione, il card. Angelo Amato S.D.B., prefetto della Congregazione delle cause dei santi, ha così sintetizzato la figura di Teresa Manganiello, beatificata sabato 22 maggio 2010 nella basilica della Madonna delle Grazie a Benevento. Concludendo >>> l'Omelia, il card. Amato ha sottolineato con forza che «nel pessimismo culturale odierno, Teresa, con la sua semplicitá, sembra dire che la Terra ospita anche persone buone, generose e oneste la cui rettitudine non è sporcata dal fango della trasgressione e del peccato».Per approfondimenti biografici: >>> Suore Francescane ImmacolatinePer maggiori approfondimenti: >>> Beata Teresa Manganiello</p><hr /><h3>B. Elena Enselmini(vergine, clarissa (1207-1251))</h3><hr /><p>Beata Elena Enselmini Vergine dell’Ordine delle Clarisse (1207-1251)Commemorazione: Martyrologium Romanum: 04 novembre. Chiesa di Padova: 06 novembre. Elena, della nobile famiglia Enselmini, nasce a Padova nel 1207. Fu accolta, a 13 anni, tra le clarisse del piccolo monastero suburbano di Santa Maria, all’Arcella (Padova), dallo stesso Francesco d’Assisi, com’era tradizione. A 23 anni fu colpita da grave malattia che sopportò con vera fortezza d’animo e serena fiducia nel Signore. Sostenuta dall’esempio e dalla parola di S. Antonio di Padova, seppe progredire speditamente nelle vie dello spirito, meditando assiduamente la Passione e Morte di Gesù e lasciando scritti di edificante pietá cristiana, come attesta il contemporaneo Bartolomeo da Pisa. Muore all’Arcella, probabilmente dopo il beato transito di S. Antonio. Fu beatificata, nel 1696, da Innocenzo XII (Antonio Pignatelli, 1691-1700) e venerata da san Gregorio Barbarigo, che ne aveva promosso il culto. La salma fu tumulata, dopo varie peregrinazioni, nella chiesa di santa Sofia (1810), donde ritornò nuovamente all’Arcella (1957) nella chiesa officiata dai Frati Minori Conventuali. Esiste ancora, presso la parrocchiale dell’Immaccolata, in cittá, l’omonimo oratorio (detto anche “di san Francesco di Sales”) che fino al secolo XIX fece parte di un monastero, edificato dopo la demolizione di quello più antico, ubicato fuori Porta Codalunga (1509).</p>"
        },
        {
            "id": "5",
            "imagen": "Martedì 5 Novembre",
            "contenido": "<h3>Martedì della XXXI settimana delle ferie del Tempo Ordinario</h3><h3>Lettera di san Paolo apostolo ai Filippesi</h3><em>2,5-11.</em><p>Fratelli, abbiate in voi gli stessi sentimenti che furono in Cristo Gesù,<br>il quale, pur essendo di natura divina, non considerò un tesoro geloso la sua uguaglianza con Dio;<br>ma spogliò se stesso, assumendo la condizione di servo e divenendo simile agli uomini; apparso in forma umana,<br>umiliò se stesso facendosi obbediente fino alla morte e alla morte di croce.<br>Per questo Dio l'ha esaltato e gli ha dato il nome che è al di sopra di ogni altro nome;<br>perché nel nome di Gesù ogni ginocchio si pieghi nei cieli, sulla terra e sotto terra;<br>e ogni lingua proclami che Gesù Cristo è il Signore, a gloria di Dio Padre.</p><h3>Salmi</h3><em>22(21),26bc-27.28-29.31-32.</em><p>Sei tu la mia lode nella grande assemblea<br>scioglierò i miei voti devanti ai suoi fedeli.<br>davanti ai suoi fedeli.<br>I poveri mangeranno e saranno saziati, <br>loderanno il Signore quanti lo cercano: <br>\"Viva il loro cuore per sempre\".<br>Ricorderanno e torneranno al Signore <br>tutti i confini della terra, <br>si prostreranno davanti a lui <br>tutte le famiglie dei popoli.<br>Poiché il regno è del Signore, <br>egli domina su tutte le nazioni.<br>Servirá il Signore la mia discendenza; <br>si parlerá del Signore alla generazione che viene;<br>annunzieranno la sua giustizia; <br>al popolo che nascerá diranno: <br>\"Ecco l'opera del Signore!\".</p><h3>Dal Vangelo di Gesù Cristo secondo Luca</h3><em>14,15-24.</em><p>In quel tempo, uno dei commensali disse a Gesù: «Beato chi mangerá il pane nel regno di Dio!».<br>Gesù rispose: «Un uomo diede una grande cena e fece molti inviti.<br>All'ora della cena, mandò il suo servo a dire agli invitati: Venite, è pronto.<br>Ma tutti, all'unanimitá, cominciarono a scusarsi. Il primo disse: Ho comprato un campo e devo andare a vederlo; ti prego, considerami giustificato.<br>Un altro disse: Ho comprato cinque paia di buoi e vado a provarli; ti prego, considerami giustificato.<br>Un altro disse: Ho preso moglie e perciò non posso venire.<br>Al suo ritorno il servo riferì tutto questo al padrone. Allora il padrone di casa, irritato, disse al servo: Esci subito per le piazze e per le vie della cittá e conduci qui poveri, storpi, ciechi e zoppi.<br>Il servo disse: Signore, è stato fatto come hai ordinato, ma c'è ancora posto.<br>Il padrone allora disse al servo: Esci per le strade e lungo le siepi, spingili a entrare, perché la mia casa si riempia.<br>Perché vi dico: Nessuno di quegli uomini che erano stati invitati assaggerá la mia cena».</p><hr /><h3>S. Guido Maria Conforti(fond. dei Saveriani (1865-1931))</h3><p>SanGuido Maria ConfortiVescovo e fondatore dei “Missionari Saveriani”Guido Maria Conforti, ottavo dei dieci figli di Rinaldo, agricoltore benestante, e Antonia Adorni, nasce a Casalora di Ravadese il 30 maggio 1865. A Parma compì tutti i suoi studi, dapprima presso i Fratelli delle scuole cristiane, dove frequentò le primarie, poi presso il Seminario Diocesano, allora diretto da mons. Andrea Carlo Ferrari.Negli anni del seminario, Guido Maria Conforti intraprende la lettura di una biografia di S. Francesco Saverio, il missionario gesuita annunciatore del messaggio di Cristo in tutta l'Asia fino a Sancian, alle porte della Cina, dove spirò nel 1552. Il Conforti è affascinato dalla figura del Saverio e si sente invitato a continuarne l'opera rimasta incompiuta: è la scintilla ispiratrice della sua nuova vocazione: la vocazione missionaria. Superando non pochi ostacoli dovuti alla sua fragile salute, il Conforti viene ordinato sacerdote nel santuario di Fontanellato (Parma) il 22 settembre 1888. Non dimenticando la sua vocazione iniziale, il 3 dicembre 1895 fondò l'Istituto emiliano per le missione estere, per la formazione del clero missionario, ufficialmente approvato dal vescovo il 3 dicembre 1898 come “Congregazione di San Francesco Saverio per le missioni estere”. Alla congregazione venne affidata particolarmente l'evangelizzazione della Cina e, nel 1901, durante la rivolta dei Boxer, venne ucciso anche Caio Restelli, il primo saveriano a subire il martirio. Il 9 giugno 1902 Pp Leone XIII (Vincenzo Gioacchino Pecci, 1878-1903) lo nominò arcivescovo di Ravenna e il Conforti ricevette l'ordine episcopale il 12 luglio successivo. Purtroppo la sua malferma salute si aggrava e, dopo soli due anni, dovrá rinunciare all'incarico dell'archidiocesi di Ravenna; ritorna così a Parma nel suo Istituto missionario dove può seguire la formazione dei giovani aspiranti missionari. Ma nuovi incarichi lo attendono: S. Pio X (Giuseppe Sarto, 1903-1914) lo nomina inizialmente Coadiutore con diritto di successione al vescovo di Parma, diocesi che sará chiamato a reggere nel 1907 per quasi 25 anni. L'istruzione religiosa è il punto capitale dei suo impegno pastorale. Affrontando fatiche e disagi senza tregua, compie cinque volte la visita pastorale, celebra due sinodi diocesani, istituisce e promuove l'Azione Cattolica, specialmente giovanile. Cura in modo particolare la cultura e la santitá del clero, la formazione dei laici, le associazioni cattoliche, la stampa cattolica, le missioni al popolo, i Congressi eucaristici, mariani e missionari. Il 12 aprile 1912 ordinò nella cattedrale di Parma Luigi Calza, il primo saveriano chiamato al ministero episcopale, nominato Amministratore apostolico di Cheng-Chow, in Cina. Il 20 novembre 1920 la Congregazione per l'evangelizzazione dei popoli approvò definitivamente le Costituzioni della Societá e il 24 ottobre 1921 il Prefetto della Congregazione nominò Conforti, in quanto fondatore, Superiore Generale dei Saveriani vita natural durante. Nel 1928 Guido Maria Conforti si recò anche a visitare le missioni saveriane nella regione cinese dell'Honan occidentale. Tornato a Parma riprende l'attivitá pastorale, ma la sua salute si aggrava e il 5 novembre 1931, ricevuti il Sacramento degli infermi e il Viatico, professata pubblicamente la propria fede e implorato Dio per il suo clero e il suo popolo, Guido Maria Conforti si addormenta nel Signore. Il suo funerale vede la partecipazione di tutta Parma e nell'omelia mons. Cazzani, vescovo di Cremona, si chiede: “È un funerale questo o un trionfo? È il funerale di un uomo caduto sotto la falce della morte o è il trionfo di un santo esaltato alla gloria del cielo?”SanGiovanni Paolo II (Karol Józef Wojtyła, 1978-2005) lo habeatificatoil 17 marzo 1996.Guido Maria Conforti è stato dichiarato santo domenica 23 ottobre 2011, sul sagrato della Basilica Vaticana, nel corso di una celebrazione presieduta da Papa Benedetto XVI (Joseph Ratzinger, 2005-2013).Guido Maria Conforti fu anche compositore di musica sacra. Pianista e organista, scrisse “Io credo risorgerò”, “Mira il tuo popolo o bella Signora” e altri inni alla Madonna, per organo e coro. I missionari Saveriani vennero dapprima impiegati nell'evangelizzazione della Cina: oggi sono presenti anche in Brasile, Colombia, Messico, Cameroun, Ciad, Congo, Sierra Leone, Burundi, Mozambico, Bangladesh, Filippine, Taiwan, Giappone, Indonesia, Stati Uniti, Gran Bretagna, Spagna, Francia e Italia.Alla fine del 2005 la Congregazione contava 186 case e 848 religiosi, dei quali 661 sacerdoti.Significato del nome Guido: “istruito” (antico tedesco).Per approfondimenti: >>> Saveriani</p><hr /><h3>BB. Martiri Albanesi: Vinçenc Prennushi e 37 compagni()</h3><hr /><p>Beati Martiri Albanesi Vinçenc (Kolë) Prennushi e 37 compagni ( Albania, 1945/1974)La memoria comune corrisponde al giorno della beatificazione: 5 novembre; quella singola, o per gruppo, al giorno del martirio (dies natalis) di ciascuno.Tra i numerosissimi cattolici di nazionalitá albanese, che durante il regime comunista (1944-1991) hanno subito prigionia, torture e falsi processi, nel tentativo di sradicare il Vangelo e la cultura di un intero popolo, sono stati selezionati i nomi di 38 candidati agli altari, capeggiati dall’arcivescovo di Durazzo, monsignor Vinçenc Prennushi. La lista comprende due vescovi, 21 sacerdoti diocesani, 7 sacerdoti francescani, 3 gesuiti (due sacerdoti e un fratello coadiutore), un seminarista e quattro laici (compresa un’aspirante religiosa). Secondo alcune stime, in Albania, sotto il regime comunista negli anni 1944-1991, sono stati uccisi cinque vescovi, sessanta sacerdoti, trenta religiosi francescani e tredici gesuiti, dieci seminaristi e otto suore, senza contare i laici. Le accuse con le quali venivano arrestati, torturati e a volte sottoposti a processi dall’esito giá scritto erano principalmente due: quella di essere spie della Santa Sede e, specie nel caso di quanti avevano avuto contatti con l’Europa, di essere collaborazionisti del nazismo o del fascismo. C’era anche un ulteriore motivo: dato che molti sacerdoti erano anche letterati, eliminandoli fisicamente s’intendeva dare anche un duro colpo all’identitá nazionale. La dolorosa situazione dei cattolici albanesi ebbe fine quando, il 4 novembre 1990, la celebrazione di una Messa al cimitero cattolico di Scutari segnò la ripresa della pubblica professione di fede. Da allora, la memoria di quanti avevano dato la vita per la fede si è intensificata e ha portato alla richiesta d’introdurre la causa di beatificazione per alcuni di essi. Quindi il 10 novembre 2002, nella cattedrale di Scutari, alla presenza del cardinal Crescenzio Sepe, all’epoca Prefetto della Congregazione per l’Evangelizzazione dei popoli, è stata introdotta la fase diocesana del processo per accertare l’effettivo martirio di 38 candidati, capeggiati da Vinçenc (al secolo Kolë) Prennushi, religioso dei Frati Minori e arcivescovo di Durazzo. Le tre inchieste sono state concluse l’8 dicembre 2010, sempre nella cattedrale di Scutari, alla presenza del cardinale Claudio Hummes, Prefetto Emerito della Congregazione per il Clero, e convalidate con decreto del 9 marzo 2012. Non molto tempo dopo, ossia nel mese di luglio 2015, sono stati presentati alla Congregazione vaticana delle Cause dei Santi i due volumi della “positio super martyrio” di monsignor Prennushi e dei suoi 37 compagni. Il 17 novembre dello stesso anno i consultori teologi si sono pronunciati favorevolmente circa l’effettiva morte in odio alla fede dei potenziali martiri. Il 26 aprile 2016, ricevendo in udienza il cardinale Angelo Amato, prefetto della Congregazione delle Cause dei Santi, papa Francesco ha autorizzato la promulgazione del decreto che ufficializzava il loro martirio.La loro beatificazione ha avuto luogo il 5 novembre 2016, sulla piazza della cattedrale di Santo Stefano a Scutari. A celebrare la Messa in rappresentanza del Papa, il card. Angelo Amato, alla presenza di dieci mila fedeli, molti arrivati dall'estero. Tra i partecipanti anche il Capo dello Stato, Bujar Nichani, il presidente del Parlamento, diversi ministri e rappresentanti delle altre religioni. Qui di seguito l’elenco dei 38 Beati, ordinato in base alla data di morte dei singoli martiri.- Lazër Shantoja, sacerdote dell’Arcidiocesi di Scutari-Pult ( 5 marzo 1945 a Tirana) - Ndre Zadeja, sacerdote dell’Arcidiocesi di Scutari-Pult ( 25 marzo 1945 a Scutari) - Giovanni Fausti, sacerdote gesuita ( 4 marzo 1946 a Scutari) - Gjon (Kolë) Shllaku, sacerdote francescano ( 4 marzo 1946 a Scutari) - Daniel Dajani, sacerdote gesuita ( 4 marzo 1946 a Scutari) - Qerim Sadiku, laico dell’Arcidiocesi di Scutari-Pult ( 4 marzo 1946 a Scutari) - Mark Çuni, seminarista dell’Arcidiocesi di Scutari-Pult ( 4 marzo 1946 a Scutari) - Gjelosh Lulashi, laico dell’Arcidiocesi di Scutari-Pult ( 4 marzo 1946 a Scutari) - Alfons Tracki, sacerdote dell’Arcidiocesi di Scutari-Pult ( 18 luglio 1946 a Scutari) - Fran Mirakaj, laico coniugato dell’Arcidiocesi di Scutari-Pult ( settembre 1946 a Tirana) - Josef Marxen, sacerdote dell’Arcidiocesi di Tirana-Durazzo ( 16 novembre 1946 a Tirana) - Bernardin (Zef) Palaj, sacerdote francescano ( 2 dicembre 1946 a Scutari) - Luigj Prendushi, sacerdote della Diocesi di Sapë ( 24 gennaio 1947 a Shelqet, Scutari) - Dedë Maçaj, sacerdote dell’Arcidiocesi di Scutari-Pult ( 28 marzo 1947 a Përmet) - Mark Gjani, sacerdote dell’Arcidiocesi di Scutari-Pult ( 1947 a Shën Pal, Mirditë) - Serafin (Gjon) Koda, sacerdote francescano ( 11 maggio 1947 a Lezhë) - Gjon Pantalia, fratello gesuita ( 31 ottobre 1947 a Scutari) - Anton Zogaj, sacerdote dell’Arcidiocesi di Tirana-Durazzo ( 9 marzo 1948 a Durazzo) - Frano Gjini, vescovo e abate nullius di Sant’Alessandro a Orosh ( 11 marzo 1948) - Mati (Pal) Prennushi, sacerdote o.f.m. ( 11 marzo 1948 a Scutari) - Cyprian (Dedë) Nika, sacerdote francescano ( 11 marzo 1948 a Scutari) - Dedë Plani, sacerdote dell’Arcidiocesi di Scutari-Pult ( 30 aprile 1948 a Scutari) - Ejëll Deda, sacerdote dell’Arcidiocesi di Scutari-Pult ( 12 maggio 1948 a Scutari) - Anton Muzaj, sacerdote dell’Arcidiocesi di Scutari-Pult ( primavera 1948 a Scutari) - Pjetër Çuni, sacerdote dell’Arcidiocesi di Scutari-Pult ( 31 luglio 1948 - data probabile - a Koplik, Scutari) - Josif Papamihali, sacerdote dell’Amministrazione apostolica dell’Albania del Sud - Rito greco-cattolico albanese – ( 26 ottobre 1948 a Maliq, Coriza) - Aleksander Sirdani, sacerdote dell’Arcidiocesi di Scutari-Pult ( 26 dicembre 1948 a Koplik, Scutari) - Vinçenc (Kolë) Prennushi, sacerdote francescano, arcivescovo di Durazzo (19 marzo 1949 a Durazzo) - Jak Bushati, sacerdote dell’Arcidiocesi di Scutari-Pult ( 12settembre 1949 a Lezhë) - Gaspër(Mikel) Suma, sacerdote francescano ( 16 aprile 1950 a Scutari) - Marije Tuci, giovane laica, aspirante delle Suore Stimmatine ( 24 ottobre 1950 a Scutari) - Jul Bonati, sacerdote dell’Arcidiocesi di Tirana-Durazzo (15 novembre 1951 a Scutari) - Karl (Ndue) Serreqi, sacerdote francescano ( 4 aprile 1954 a Burrel, Scutari) - Ndoc Suma, sacerdote dell’Arcidiocesi di Scutari-Pult ( 22 aprile 1958 a Scutari) - Dedë Malaj, sacerdote dell’Arcidiocesi di Scutari-Pult ( 12 maggio 1959 a Scutari) - Marin Shkurti, sacerdote dell’Arcidiocesi di Scutari-Pult ( aprile 1969 a Scutari) - Shtjefën Kurti, sacerdote dell’Arcidiocesi di Tirana-Durazzo ( 20 ottobre 1971 a Fushe, Krujë) - Mikel Beltoja, sacerdote dell’Arcidiocesi di Scutari-Pult ( 10 febbraio 1974 a Scutari).</p><hr /><h3>S. Magno de' Trincheri(25° vescovo di Milano († ca. 530))</h3><hr /><p>San Magno de' Trincheri Vescovo di Milano La festa liturgica, celebrata fino al Settecento il 19 agosto, fu spostata al 5 novembre, mentre nel Martyrologium Romanum è segnalata al 1° novembre. Magno fu il 25° Vescovo di Milano, che successe a Eustorgio II e condivise con lui la nota della santitá. Secondo una tradizione durata almeno fino al XIX secolo, veniva presentato come membro della famiglia aristocratica milanese dei Trincheri. Visse la sua esistenza in un'epoca di profonde trasformazioni sociali e culturali che hanno accompagnato il declino dell'antica civiltá romana e l'irrompere sulla scena europea di nuove popolazioni.Gli antichi cataloghi dei Vescovi di Milano gli attribuiscono trent'anni di episcopato, che il Savio, più giustamente, riduce a dieci, dal 518 al 528. Iniziò il suo ministero nel favore del re dei Goti Teodorico, quantunque costui fosse ariano. Si adoperò tutto nell'apostolato di far conoscere il Vangelo di Gesù e di farlo amare.Nella iscrizione posta sulla sua tomba il Vescovo Magno è lodato per la sua caritá. Offrì la sua mano ai deboli, fu pronto a vestire gli ignudi e a liberare i prigionieri che le ricorrenti guerre moltiplicavano tra i diversi eserciti in lotta. Per virtù, per lo zelo pastorale, per gli alti meriti fu Magno, cioè grande non solo di nome ma per esemplaritá di vita, luce e immagine di Dio per i credenti e gli uomini del suo tempo. Sempre uguale sia nelle prospere che nelle avverse fortune, non si esaltò come non si lasciò abbattere, avendo Dio come unica e certa speranza. Pare, infatti, che Teodorico, mentre agli inizi gli fu amico e lo favorì nella sua opera di evangelizzazione, accecato dal cattivo spirito dell'eresia ariana, divenne il suo persecutore, come lo era giá stato del venerabile filosofo Boezio, del pio Simmaco a Ravenna e dello stesso Papa Giovanni I.Morì verso il 530 e fu sepolto nella Basilica di S. Eustorgio in Milano. Leone da Perego nel 1249, che con Legnano ebbe significativi rapporti, ne collocò la salma a fianco del corpo di S. Eustorgio. Il suo nome venne onorato di altari e chiese, prime fra tutte per valore artistico la Basilica Prepositurale di Legnano, costruita sopra le rovine dell'antica chiesa medievale dedicata al Santo Salvatore. San Magno è anche una delle Contrade della cittá di Legnano, che ogni anno partecipa al Palio.</p>"
        },
        {
            "id": "6",
            "imagen": "Mercoledì 6 Novembre",
            "contenido": "<h3>Mercoledì della XXXI settimana delle ferie del Tempo Ordinario</h3><h3>Lettera di san Paolo apostolo ai Filippesi</h3><em>2,12-18.</em><p>Miei cari, obbedendo come sempre, non solo come quando ero presente, ma molto più ora che sono lontano, attendete alla vostra salvezza con timore e tremore.<br>È Dio infatti che suscita in voi il volere e l'operare secondo i suoi benevoli disegni.<br>Fate tutto senza mormorazioni e senza critiche,<br>perché siate irreprensibili e semplici, figli di Dio immacolati in mezzo a una generazione perversa e degenere, nella quale dovete splendere come astri nel mondo,<br>tenendo alta la parola di vita. Allora nel giorno di Cristo, io potrò vantarmi di non aver corso invano né invano faticato.<br>E anche se il mio sangue deve essere versato in libagione sul sacrificio e sull'offerta della vostra fede, sono contento, e ne godo con tutti voi.<br>Allo stesso modo anche voi godetene e rallegratevi con me.</p><h3>Salmi</h3><em>27(26),1.4.13-14.</em><p>Il Signore è mia luce e mia salvezza, <br>di chi avrò paura? <br>Il Signore è difesa della mia vita, <br>di chi avrò timore?<br>Una cosa ho chiesto al Signore, questa sola io cerco: <br>abitare nella casa del Signore tutti i giorni della mia vita, <br>per gustare la dolcezza del Signore <br>ed ammirare il suo santuario.<br>Sono certo di contemplare la bontá del Signore <br>nella terra dei viventi.<br>Spera nel Signore, sii forte, <br>si rinfranchi il tuo cuore e spera nel Signore.</p><h3>Dal Vangelo di Gesù Cristo secondo Luca</h3><em>14,25-33.</em><p>In quel tempo, siccome molta gente andava con lui, Gesù si voltò e disse:<br>«Se uno viene a me e non odia suo padre, sua madre, la moglie, i figli, i fratelli, le sorelle e perfino la propria vita, non può essere mio discepolo.<br>Chi non porta la propria croce e non viene dietro di me, non può essere mio discepolo.<br>Chi di voi, volendo costruire una torre, non si siede prima a calcolarne la spesa, se ha i mezzi per portarla a compimento?<br>Per evitare che, se getta le fondamenta e non può finire il lavoro, tutti coloro che vedono comincino a deriderlo, dicendo:<br>Costui ha iniziato a costruire, ma non è stato capace di finire il lavoro.<br>Oppure quale re, partendo in guerra contro un altro re, non siede prima a esaminare se può affrontare con diecimila uomini chi gli viene incontro con ventimila?<br>Se no, mentre l'altro è ancora lontano, gli manda un'ambasceria per la pace.<br>Così chiunque di voi non rinunzia a tutti i suoi averi, non può essere mio discepolo».</p><hr /><h3>S. Léonard (Leonardo) di Noblac (F)(eremita)</h3><p>San Leonard di NoblacEremitaLeonardo di Noblac, conosciuto anche come S. Leonardo di Noblat o di Noblet o di Limoges, nasce nel 496 circa, in Gallia, da nobili franchi, nel castello di Vandôme nel villaggio di Corroi presso Orleans, all'epoca dell'Imperatore Anastasio (491-518). Da giovane rifiutò di arruolarsi nell'esercito, come era uso per i nobili franchi, e si pose come discepolo di S. Remigio, arcivescovo di Reims (438-530), il grande evangelizzatore dei Franchi che aveva convertito e battezzato lo stesso re Clodoveo. Il santo vescovo aveva ottenuto, dal re convertito, di poter chiedere la liberazione dei prigionieri che avesse incontrato e anche Leonardo, preso da grande fervore di caritá, chiese ed ottenne lo stesso favore, liberando così un gran numero di infelici prigionieri, vittime delle guerre barbare di quei tempi. Leonardo, rifiutata la dignitá vescovile offertagli da Clodoveo,si ritirò, come eremita, prima a Micy, poi si diresse a Limoges. La fama della sua santitá arrivò fino al re che ne richiese l'intervento quando la regina, transitando in quella zona, venne sorpresa dalle doglie del parto. L'intervento di Leonardo lenì i dolori della regina che poté dare alla luce il suo bambino. Il re Clodoveo per riconoscenza gli concesse la parte di bosco che sarebbe riuscito a tracciare in un giorno a dorso d'asino. Qui il santo eremita edificò un oratorio in onore della Madonna, dedicando anche un altare al suo maestro, S. Remigio, da tempo defunto in fama di santitá. Secondo la leggenda devozionale, fece, quindi, un buco in terra che si riempì miracolosamente d'acqua dando origine ad un pozzo che venne nominato nobiliacum, in ricordo della donazione regale. Le regioni giá cristiane di Germania, Aquitania, Inghilterra, furono pervase dalla fama che circondava il santo eremita; sia a Micy, presso Orléans, che a Nobilac accorrevano malati di ogni genere, che, solo a vederlo, ritornavano guariti; ma soprattutto il santo liberava i carcerati, che erano essenzialmente prigionieri di guerra.I prigionieri, dovunque lo invocassero, vedevano le catene spezzarsi, i lucchetti si aprivano, i carcerieri si distraevano, le porte si spalancavano; questi infelici, riacquistata la libertá, accorrevano da Leonardo per ringraziarlo e molti rimanevano con lui. La tradizione vuole che il santo sia morto il 6 novembre, mentre una datazione precisa dell'anno non c'è, ma non dovrebbe discostarsi molto dalla metá del secolo VI. Dal nobiliacum prese il nome anche la cittadina che si andò formando attorno al monastero e che inizialmente prese il nome di Noblac, quindi Noblat; oggi è chiamata Saint-Léonard-de-Noblat in onore del suo illustre fondatore. Il monastero con le spoglie di Leonardo divenne presto meta di pellegrinaggio di fedeli. Il culto però si diffuse in tutta l'Europa a partire dall'XI secolo, contemporaneamente alle crociate. Un grande contributo al suo culto lo dette anche il pellegrinaggio nel 1106 di Boemondo d'Antiochia, signore normanno imprigionato dagli infedeli e poi liberato 3 anni più tardi, a suo dire, per merito dell'intervento di S. Leonardo, da lui invocato. Anche Riccardo cuor di leone si sarebbe recato a ringraziare il santo nel 1197, a seguito della sua liberazione dalle prigioni dell'Imperatore di Germania. Noblac divenne anche una delle tappe del cammino verso Santiago di Compostela, divenendo così a maggior ragione una meta di pellegrinaggio frequentatissima dai fedeli, in particolare da quelli dell'Europa centrorientale. La sua venerazione si diffuse anche in Italia dove la sua popolaritá ebbe un impulso anche grazie ai Normanni che ne introdussero il culto in Sicilia. Tuttora in Italia esistono 225 luoghi di culto. S. Leonardo è spesso rappresentato con delle catene, per la sua particolare protezione degli imprigionati o carcerati ingiustamente. Per estensione gli è stata attribuita la protezione dei fabbricanti di catene, fibbie, fermagli, ecc.. Nella zona di Liegi, in Belgio, è patrono dei minatori; in Italia è patrono di molti comuni tra i quali Bevadoro, Conegliano Veneto, Malgrate, Mascali, Monte Rinaldo, Offida, Panza, Partinico, Serradifalco, Tazzo, Vernio, Villadose e Villanova Monteleone. La sua intercessione viene invocata per i parti difficili, i mal di testa, le malattie dei bambini, le malattie del bestiame, la grandine, i banditi e anche per l'obesitá. Significato del nome Leonardo : “forte come leone, valoroso” (latino e tedesco).</p><hr /><h3>BB. Fra Frederic de Berga e XXV Compagni(martiri in Spagna)</h3><hr /><p>Beati Fra Frederic de Berga e XXV CompagniSacerdoti e Fratelli Laici O.F.M.Martiri della persecuzione religiosa del 1936-37Commemorazione: Martyrologium Romanum il 17 febbraio (dies natalis del B. Federico) Ordo Fratrum Minorum: 06 novembreFederico da Berga, al secolo: Martí Tarrés Paigpelat, nasce a Berga (Catalogna, Spagna) l’8 ottobre 1877. Entrò nell’ordine cappuccino nel 1896 e ricoprì la carica di ministro provinciale di Catalogna dal 1921 al 1924. Religioso e superiore attivo ed austero, fu assassinato per mano marxista, durante il periodo della Repubblica del Fronte popolare, a Barcellona, il 17 febbraio 1937. Il suo nome figura a capo del gruppo dei martiri cappuccini della Catalogna, un totale di 15 sacerdoti, 6 chierici e 5 fratelli laici. Le uccisioni avvennero durante la persecuzione religiosa del 1936-37, quando la Chiesa spagnola divenne un tragico campo di morte con la soppressione violenta di migliaia e migliaia di vittime innocenti, vescovi, sacerdoti, consacrati e consacrate, laici. In questo tempo di terrore furono uccisi religiosi e religiose, tutti appartenenti a congregazioni benemerite della societá spagnola e delle persone più bisognose. Erano Benedettini, Agostiniani, Francescani, Domenicani, Carmelitani, Trinitari, Mercedari, Gesuiti, Figlie della Caritá, Figlie di Maria Ausiliatrice, Scolopi, Fratelli dell'Ordine Ospedaliero di San Giovanni di Dio, Maristi, Marianisti, Claretiani, Salesiani e tanti altri.L'Ordine dei Frati Minori Cappuccini, il cui unico scopo era quello di beneficare i fedeli con l'eterno messaggio evangelico e francescano di “Pax et Bonum”, pagò anch'esso un elevato tributo di sangue, con l'uccisione di molti religiosi e, nel nostro caso, con il martirio di padre Federico da Berga e 25 confratelli sacerdoti e laici, dediti alla preghiera, allo studio, alla predicazione e alla caritá verso i più poveri.Scoppiata la rivoluzione alla fine di luglio del 1936 i cappuccini furono cacciati dai loro conventi, che vennero saccheggiati e bruciati. Andarono distrutti mobili, biblioteche, dipinti preziosi, oggetti di culto. I religiosi si dispersero presso parenti, amici e conoscenti. Trentasei furono uccisi. Di essi, ventisei sono stati proclamati beati come martiri della fede. La maggior parte di loro erano giovani entusiasti con un avvenire pieno di sogni apostolici. Fra Jordi de Santa Pau, ad esempio, era un diciannovenne buono, allegro, aperto alla vita. Disegnava bene e amava la pittura. Fu ucciso il 28 luglio del 1936. Fra Paciá Maria da Barcellona, anch'egli diciannovenne, da ragazzo era stato attivo nella Federazione dei Giovani Cristiani. Aveva emesso i voti nel marzo del 1936. Durante i primi mesi della persecuzione con coraggio portava la comunione agli ammalati e alle persone minacciate. Fu assassinato il 24 gennaio del 1937. Un altro diciannovenne, Fra Marçal de Vilafranca si congedò da sua madre dicendo: «Sta tranquilla, mamma; la mia coscienza è in pace con Dio». I persecutori non risparmiarono nemmeno il più giovane, il diciottenne Fra Lluís d'Igualada, rifugiatosi in casa dei suoi parenti. Nato nel 1918, fu ucciso nel cimitero del villaggio di Claramunt il 31 ottobre del 1936.Cacciati dai loro conventi bruciati e devastati, i frati erano consapevoli della loro sorte martiriale e abbracciarono «sorella morte» con la stessa serenitá e gioia del loro patriarca San Francesco: «Laudato si', mi' Signore, per sora nostra morte corporale».I Beati cappuccini catalani conoscevano bene l'insegnamento di Gesù: «Se qualcuno vuol venire dietro a me, rinneghi se stesso, prenda la sua croce e mi segua. Perché chi vorrá salvare la propria vita, la perderá; ma chi perderá la propria vita per causa mia, la troverá» (Mt 16,24-25). La Chiesa celebra il martirio dei suoi figli, consapevole che il Signore ha chiamato beati coloro che soffrono persecuzione e morte per il suo nome: «Beati voi, quando vi insulteranno, vi perseguiteranno e, mentendo, diranno ogni sorta di male contro di voi per causa mia. Rallegratevi ed esultate, perché grande è la vostra ricompensa nei cieli. Così infatti perseguitarono i profeti che furono prima di voi» (Mt 5,11-12). E Gesù aggiunge: «Se hanno perseguitato me, perseguiteranno anche voi» (Gv 15,20). Alla banalitá del male di ieri e di oggi siamo tutti chiamati a rispondere con la nobiltá del bene, del perdono, della misericordia, della riconciliazione. I martiri cappuccini ci invitano a non serbare rancore né odio, ma a pregare, anzi ad amare. É Gesù Maestro che ci dá l'eterno insegnamento della caritá senza confini: «Avete inteso che fu detto: Amerai il tuo prossimo e odierai il tuo nemico. Ma io vi dico, amate i vostri nemici e pregate per quelli che vi perseguitano» (Mt 5,43-44). L’Inchiesta diocesana iniziò il 28 marzo 1957, per poi arenarsi quasi subito. La Causa fu ripresa il 13 marzo 1995. La ‘Positio’ fu consegnata il 15 marzo 2005. Papa Francesco ha riconosciuto il loro martirio in hodium fidei di Padre Federico e dei suoi 25 compagni in data 5 giugno 2015.Ecco i nomi di coloro che compongono questa candida schiera di martiri:P. Frederic de Berga (Martí Tarrés Puigpelat) P. Modest de Mieres (Joan Bover Teixidó) P. Zacaries de Llorenç del Penedés (Sebastiá Sonet Romeu) P. Remigi del Papiol (Esteve Santacana Armengol) P. Anselm d'Olot (Laurentí Basil Matas) P. Benigne de Canet de Mar (Miquel Sagré Fornaguera) P. Josep de Calella de la Costa (Joan Vila Colomé) P. Martí de Barcelona (Jaume Boguñá Casanova) P. Rafael Maria de Mataró (Francesc de Paula Soteras Culla) P. Agustí de Montclar de Donzell (Josep Alsina Casas) P. Doroteu de Vilalba dels Arcs (Jordi Sampé Tarragó) P. Alexandre de Barcelona (Jaume Nájera Gherna) P. Tarsici de Miralcamp (Josep Vilalta Saumell) P. Vincenç de Besalú (Juliá Gebrat Marcé) P. Timoteu de Palafrugell (Jesús Miquel Girbau) Fr. Miquel de Bianya (Pelai Ayats Vergés) Fr. Jordi de Santa Pau (Manuel Collellmir Senties) Fr. Bonaventura de Arroyo Cerezo (Tomás Díaz Díaz) Fr. Marçal del Penedès (Carles Canyes Santacana) Fr. Eudald d'Igualada (Lluís Estruch Vives). È la vittima più giovane avendo al momento della morte diciotto anni e sette mesi. Fr. Paciá Maria de Barcelona (Francesc Maria Colomer Presas) Fr. Ángel de Ferreries (Josep Coll Martí)Fr. Cebriá de Terrassa (Ramon Gros Ballvé) Fr. Eloi de Bianya (Joan Ayats Plantalech Fr. Prudenci de Pomar de Cinca (Gregori Charlez Ribera) Fr. Félix de Tortosa (Joan Bonavida Dellá)Il 21 novembre 2015 nella cattedrale di Barcellona il Card. Angelo Amato, Prefetto della Congregazione delle Cause dei Santi, su mandato del Santo Padre Francesco (Jorge Mario Bergoglio, 2013-), ha presieduto la celebrazione di beatificazione di Frederic de Berga e XXV Compagni. I nuovi beati - comunica la Postulazione generale OFM Cap. - si aggiungono alla giá lunga schiera dei frati cappuccini uccisi in Spagna nella prima parte del XX secolo durante la persecuzione alla Chiesa. La memoria liturgica è stata fissata il 6 novembre.Per approfondimenti:Beato Federico da Berga e XXV compagni nel martirio</p><hr /><h3>B. Cristina di Stommeln (D)(mistica († 1312))</h3><hr /><p>Beata Christina von Stommeln Mistica tedesca ( 1312)Cristina di Stommeln fu posseduta dal demonio per quasi tutta la sua esistenza. A leggere questo, molti diranno: “Ma come una beata?” Sì. La possessione è, infatti, un grande dono che Iddio fa a chi vuole. Nasce a Stommeln (Colonia) col nome di Cristina Bruso nel 1242. Per rendersi conto di chi fosse questa straordinaria ragazza, è giusto sapere che all’etá di sette anni, le fece visita, in una visione, un serafino, che la salutò dicendo: “Salve Cristina, piena di grazia, il Signore è con te; tu sei benedetta al di sopra delle altre donne; e benedetto è Gesù Cristo, il tuo sposo”. L’angelo le rivelò tanti altri segreti che per motivi di spazio non sono enunciati.La Vergine Maria in persona all’etá di nove anni le apparve e le insegnò la sequenza allo Spirito Santo. A dieci anni, le apparve Gesù che le disse: “Come Maria è stata predestinata nella mia saggezza per essere mia Madre, così tu lo sei stata per essere la mia sposa. Ma bisogna che tu soffra molto”. A dodici anni iniziarono i problemi quando il padre volle darla in sposa, ma lei fuggì. A tredici anni, volendo partecipare ad una vita più religiosa, entrò nel beghinaggio di Colonia. Il beghinaggio era una Comunitá di beghine o l’insieme degli edifici (piccole casette) dove alloggiavano le beghine; l’Istituto beghinale ebbe origine intorno al 1170 in Belgio, le aderenti fanno voto di Povertá, Castitá e Obbedienza, ma solo temporaneamente, alcune di esse lasciano la comunitá per sposarsi; trascorrono il tempo in preghiera, visitando i malati e facendo lavori di cucito e ricamo.Numerosissimi nel XIII secolo nei Paesi Bassi e in Germania, esistono tuttora in Belgio e Olanda. Ma Cristina, qualche anno dopo dovette lasciare la comunitá, che tanto la soddisfaceva, per una malattia che l’aveva colpita.Il 20 dicembre 1267 conobbe un giovane frate domenicano svedese, studente a Colonia, Pietro di Dacia ( 1289) con il quale entrò in sintonia spirituale con una prevalenza epistolare; lo stesso domenicano scrisse la “Vita della beata fino al 1286”.La grande mistica ebbe estasi ed apparizioni e nel 1269 ricevé le stimmate, che divenivano visibili in certi periodi dell’anno, sulle mani e sui piedi. Fu provata per tutta la vita da molte sofferenze fisiche perlopiù inflitte dai demoni. Per quattordici giorni il demonio una volta non la fece dormire. Cristina disse: “Ogni volta che mi stendo sul letto per dormire, mi invade un calore come se fossi immersa in acqua bollente e il mio corpo si riempie di vesciche”. Nel 1284, quando l’esorcista chiese più volte il motivo di quei tormenti, il demonio disse che era per volontá divina. Infatti pronunciò queste parole: “Non è che per soddisfare il tuo desiderio di soffrire per gli altri”. Cristina poté godere di relativa tranquillitá dal 1289 alla morte, avvenuta il 6 novembre 1312, a Stommeln, dove era nata. Nel 1342 le sue reliquie furono trasferite a Nideggen; dal 1568 riposano nella chiesa di Jülich. Il suo culto fu approvato da S. Pio X (Giuseppe Melchiorre Sarto, 1903-1914), il 22 agosto 1908.</p>"
        },
        {
            "id": "7",
            "imagen": "Giovedì 7 Novembre",
            "contenido": "<h3>Giovedì della XXXI settimana delle ferie del Tempo Ordinario</h3><h3>Lettera di san Paolo apostolo ai Filippesi</h3><em>3,3-8a.</em><p>Fratelli, siamo noi i veri circoncisi, noi che rendiamo il culto mossi dallo Spirito di Dio e ci gloriamo in Cristo Gesù, senza avere fiducia nella carne,<br>sebbene io possa vantarmi anche nella carne. Se alcuno ritiene di poter confidare nella carne, io più di lui:<br>circonciso l'ottavo giorno, della stirpe d'Israele, della tribù di Beniamino, ebreo da Ebrei, fariseo quanto alla legge;<br>quanto a zelo, persecutore della Chiesa; irreprensibile quanto alla giustizia che deriva dall'osservanza della legge.<br>Ma quello che poteva essere per me un guadagno, l'ho considerato una perdita a motivo di Cristo.<br>Anzi, tutto ormai io reputo una perdita di fronte alla sublimitá della conoscenza di Cristo Gesù, mio Signore.</p><h3>Salmi</h3><em>105(104),2-3.4-5.6-7.</em><p>Cantate a lui canti di gioia, <br>meditate tutti i suoi prodigi.<br>Gloriatevi del suo santo nome: <br>gioisca il cuore di chi cerca il Signore.<br>Cercate il Signore e la sua potenza, <br>cercate sempre il suo volto.<br>Ricordate le meraviglie che ha compiute, <br>i suoi prodigi e i giudizi della sua bocca;<br>Voi stirpe di Abramo, suo servo, <br>figli di Giacobbe, suo eletto.<br>È lui il Signore, nostro Dio, <br>su tutta la terra i suoi giudizi.</p><h3>Dal Vangelo di Gesù Cristo secondo Luca</h3><em>15,1-10.</em><p>In quel tempo, si avvicinavano a Gesù tutti i pubblicani e i peccatori per ascoltarlo.<br>I farisei e gli scribi mormoravano: «Costui riceve i peccatori e mangia con loro».<br>Allora egli disse loro questa parabola:<br>«Chi di voi se ha cento pecore e ne perde una, non lascia le novantanove nel deserto e va dietro a quella perduta, finché non la ritrova?<br>Ritrovatala, se la mette in spalla tutto contento,<br>va a casa, chiama gli amici e i vicini dicendo: Rallegratevi con me, perché ho trovato la mia pecora che era perduta.<br>Così, vi dico, ci sará più gioia in cielo per un peccatore convertito, che per novantanove giusti che non hanno bisogno di conversione.<br>O quale donna, se ha dieci dramme e ne perde una, non accende la lucerna e spazza la casa e cerca attentamente finché non la ritrova?<br>E dopo averla trovata, chiama le amiche e le vicine, dicendo: Rallegratevi con me, perché ho ritrovato la dramma che avevo perduta.<br>Così, vi dico, c'è gioia davanti agli angeli di Dio per un solo peccatore che si converte».</p><hr /><h3>S. Prosdocimo(1° vescovo di Padova)</h3><p>San Prosdocimo 1° Vescovo di Padova Ci sono nomi che suonano familiari e addirittura tipici in certe cittá d'Italia, mentre altrove sono considerati insoliti, strani, addirittura inauditi; sono nomi legati al culto di un Santo locale, in molti casi un antico Vescovo, in altri un Martire. A Lecce si venera Sant'Oronzo; a Brescia: S. Giovita; a Cagliari: S. Lucifero; a Carrara: S. Ceccardo; a Padova: S. Prosdocimo. Prosdocimo, vissuto nel I° secolo, fu discepolo di S. Pietro apostolo e da lui consacrato vescovo. La tradizione cristiana lo vuole primo vescovo della cittá di Padova e anche, secondo l'opinione di vari studiosi, probabile evangelizzatore di tutta la Venezia occidentale. Dal suo nome si deduce che era di origine ellenica: il nome Prosdocimo significa l'atteso in greco. Poche e tardive sono le testimonianze scritte di questo vescovo, riportate in testi agiografici pittoreschi. Le tardive fonti scritte sono anche dovute al fatto che Padova, in epoca longobarda, venne completamente rasa al suolo e mise molto tempo prima di riprendersi. Ciòmalgrado, quest'evento non riuscì a cancellare dalla memoria dei credenti il suo primo vescovo. Anche la più bella immagine di S. Prosdocimo venne dipinta da un padovano, il grande quattrocentista Andrea Mantegna: fa parte di un polittico intitolato a Santa Giustina, celebre martire di Padova, che si trova attualmente nella Pinacoteca di Brera, a Milano. In questo, S. Prosdocimo appare con il tipico attributo della brocca, simbolo della sua infaticabile attivitá di battezzatore. Nella dolce plaga euganea, S. Prosdocimo avrebbe compiuto prodigi e miracoli, che una tardiva leggenda descrisse con evidente libertá d'immaginazione.Chi si occupa di agiografia è abituato a certe letture che, nella pia intenzione degli autori, dovrebbero essere edificanti, ma che, per eccesso di zelo, finiscono con l'essere ingenue. Fortunatamente, una certa ingenuitá conferisce spesso una nota di poesia anche ai testi più stanchi a causa delle ripetizioni e dei ricalchi. A volte, però, gli scarni documenti sono più eloquenti delle ridondanti leggende: è il caso di S. Prosdocimo, per il quale, dopo la morte, si trova citata, fuori delle mura di Padova, una Ecclesia Sancti Prosdocimi, nota più tardi come basilica di S. Giustina, una delle più belle della cittá. La gloria di S. Prosdocimo sarebbe stata infatti S. Giustina, festeggiata il 7 ottobre; egli l'avrebbe convertita, e la donna cristiana seppe mantenere intatta la sua fede, affrontando il martirio nella persecuzione di Nerone. S. Prosdocimo non subì il martirio ma morì in tarda etá, attorno all'anno 100,venerato e amato dalla sua gente; è patrono di Padova con S. Antonio, S. Giustina e S. Daniele.Significato del nome Prosdocimo : “atteso, aspettato [riferito a un figlio]” (greco).</p><hr /><h3>S. Vincenzo Grossi(sacerdote e fondatore (1845-1917))</h3><hr /><p>San Vincenzo Grossi Sacerdote e fondatore della Congregazione “Figlie dell’Oratorio”Vincenzo Grossi nasce a Pizzighettone (Cremona) il 9 marzo 1845, penultimo di sette figli. Riceve in famiglia un’educazione umana e spirituale che lo porterá ad accogliere e trasmettere, per tutta la vita, l’amore di Dio: dalla mamma Maddalena Cappellini impara presto a vivere di fede e di preghiera, acquistando dolcezza e giovialitá e dal padre Baldassarre l’impegno e la serietá nel lavoro. Da entrambi impara a non perdere tempo e ad agire continuamente per gli altri.A diciannove anni, il 4 novembre 1864, entrò in Seminario; venne ordinato sacerdote il 22 maggio 1869. Da allora tutta la sua attivitá pastorale si svolse in diverse parrocchie della Diocesi. Fu successivamente vicario a S. Rocco in Gera di Pizzighettone, a Sesto Cremonese, economo spirituale a Ca' de Soresini e successivamente parroco a Regona di Pizzighettone (1873) e a Vicobellignano (1883), dove rimase fino alla morte.Tutta la sua vita fu spesa nel ministero pastorale: animazione delle comunitá a lui affidate, predicazione di missioni al popolo, formazione delle coscienze soprattutto attraverso il ministero della Confessione, attenzione ai poveri ed educazione dei fanciulli e dei giovani. contrasti con il parroco precedente.Ebbe poi l'idea di formare in ogni parrocchia un gruppo di ‘buone giovani’ che fossero di aiuto ai parroci nella catechesi e nell’educazione cristiana della gioventù femminile. Così ebbe inizio la Congregazione delle “Figlie dell'Oratorio”, nome voluto dallo stesso don Vincenzo per ricordare il campo di lavoro preferito, in relazione con S. Filippo Neri, scelto come patrono della Congregazione. Le basi furono poste nel 1885 a Pizzighettone; la comunitá poi si trasferì nella vicina Regona nel 1889. Il 1885 - 1895 fu un periodo abbastanza teso: il vescovo Geremia Bonomelli fece attendere molto il suo giudizio sulle costituzioni e quando lo espresse, fu negativo, perché infelici esperienze precedenti lo dissuadevano dall'appoggiare nuove fondazioni. Con il consenso del vescovo di Lodi, Giovanni Battista Rota, le Figlie dell'Oratorio si trasferirono a Maleo (Milano), appena di lá della sponda dell'Adda, sul confine tra lodigiano e cremonese. Nel 1901 la casa-madre e generalizia fu stabilita nella stessa Lodi. Nel dicembre del 1900, dopo una visita pastorale a Vicobellignano, constatato che l'opera di don Grossi era sana, mons. Bonomelli si decise ad approvare le costituzioni dell'Istituto il 20 giugno 1901 e raccomandò le suore ai parroci. Il decreto di lode giunse nel 1915. Il 7 novembre 1917 il fondatore moriva a Vicobellignano, riassumendo la sua vita nelle ultime parole: “La via è aperta, bisogna andare”. Il 29 aprile 1926 fu approvata la nuova congregazione religiosa. Nel 1947 si aprì il processo informativo nella diocesi di Lodi e la causa fu introdotta il 2 aprile 1954. Il decreto sull'eroicitá delle virtù fu promulgato il 6 maggio 1969 e don Vincenzo fu beatificato da Papa Paolo VI (Giovanni Battista Montini, 1963-1978) il 1° novembre dell’anno santo 1975. Il 18 ottobre 2015, nel corso della Santa Messa, presieduta da Papa Francesco (Jorge Mario Bergoglio, 2013-) in Piazza San Pietro, sono stati proclamati Santi: Vincenzo Grossi, la religiosa Maria dell’Immacolata Concezione, superiora generale della Congregazione delle ‘Sorelle della Compagnia della Croce’ e i coniugi Louis Martin e Zélie Guérin, genitori di Santa Teresa di Gesù Bambino. Sei i cardinali e cinque i vescovi concelebranti all’altare, numerosi sul sagrato altri vescovi partecipanti al Sinodo in corso in Vaticano. La piazza era gremita di fedeli arrivati, oltre che dall’Italia, anche da Spagna e Francia. “C’è incompatibilitá tra ambizioni, arrivismi e sequela di Cristo, c’è compatibilitá tra Gesù esperto nel patire e la nostra sofferenza”, ha detto il Papa nella sua omelia.</p><hr /><h3>SS. Ordine dei Predicatori (domenicani)()</h3><hr /><p>Santi dell'Ordine dei PredicatoriIn un’atmosfera di umile gioiositá e nella piena coscienza della sua missione di «servizio della Chiesa», la Famiglia domenicana si raccoglie, al termine dell’anno, intorno al santo Fondatore del cui spirito contempla riflesse sulle figure dei suoi figli le latenti virtualitá, i tratti più cari e inconfondibili. È proprio la liturgia odierna (istituita da Clemente X nel 1674) che ci invita ad unirci al coro celestiale dei fratelli che vivendo integralmente l’ideale domenicano sotto tutte le sue forme e nelle più diverse condizioni, hanno reso operosa testimonianza a Cristo nella sua Chiesa.Essi sonostati, all'interno della Chiesa, espressione del carisma di S. Domenico, della feconditá della sua opera espressa attraverso le tante figure di uomini e donne che ne hanno condiviso la Spiritualitá. La vita e gli scritti dei nostri santi ci consente così di conoscere meglio il loro pensiero e di imitarne nel quotidiano le loro virtù.Facciamo così memoria di “coloro che ci hanno preceduti nella Famiglia di san Domenico e ci offrono l’esempio della vita religiosa, la comunione fraterna e l’aiuto dell’intercessione presso Dio”, affinché “ci sentiamo spinti alla loro imitazione e veniamo rafforzati nello spirito della nostra vocazione” (LOC, nn. 16 e 67).</p>"
        },
        {
            "id": "8",
            "imagen": "Venerdì 8 Novembre",
            "contenido": "<h3>Venerdì della XXXI settimana delle ferie del Tempo Ordinario</h3><h3>Lettera di san Paolo apostolo ai Filippesi</h3><em>3,17-21.4,1.</em><p>Fatevi miei imitatori, fratelli, e guardate a quelli che si comportano secondo l'esempio che avete in noi.<br>Perché molti, ve l'ho giá detto più volte e ora con le lacrime agli occhi ve lo ripeto, si comportano da nemici della croce di Cristo:<br>la perdizione però sará la loro fine, perché essi, che hanno come dio il loro ventre, si vantano di ciò di cui dovrebbero vergognarsi, tutti intenti alle cose della terra.<br>La nostra patria invece è nei cieli e di lá aspettiamo come salvatore il Signore Gesù Cristo,<br>il quale trasfigurerá il nostro misero corpo per conformarlo al suo corpo glorioso, in virtù del potere che ha di sottomettere a sé tutte le cose.<br>Perciò, fratelli miei carissimi e tanto desiderati, mia gioia e mia corona, rimanete saldi nel Signore così come avete imparato, carissimi!</p><h3>Salmi</h3><em>122(121),1-2.3-4a.4b-5.</em><p>Quale gioia, quando mi dissero: <br>\"Andremo alla casa del Signore\".<br>E ora i nostri piedi si fermano <br>alle tue porte, Gerusalemme!<br>Gerusalemme è costruita <br>come cittá salda e compatta.<br>Lá salgono insieme le tribù, <br>le tribù del Signore.<br>Salgono, secondo la legge d'Isreale,<br>per lodare il nome del Signore.<br>Lá sono posti i seggi del giudizio, <br>i seggi della casa di Davide.</p><h3>Dal Vangelo di Gesù Cristo secondo Luca</h3><em>16,1-8.</em><p>In quel tempo, Gesù disse ai suoi discepoli: «C'era un uomo ricco che aveva un amministratore, e questi fu accusato dinanzi a lui di sperperare i suoi averi.<br>Lo chiamò e gli disse: Che è questo che sento dire di te? Rendi conto della tua amministrazione, perché non puoi più essere amministratore.<br>L'amministratore disse tra sé: Che farò ora che il mio padrone mi toglie l'amministrazione? Zappare, non ho forza, mendicare, mi vergogno.<br>So io che cosa fare perché, quando sarò stato allontanato dall'amministrazione, ci sia qualcuno che mi accolga in casa sua.<br>Chiamò uno per uno i debitori del padrone e disse al primo:<br>Tu quanto devi al mio padrone? Quello rispose: Cento barili d'olio. Gli disse: Prendi la tua ricevuta, siediti e scrivi subito cinquanta.<br>Poi disse a un altro: Tu quanto devi? Rispose: Cento misure di grano. Gli disse: Prendi la tua ricevuta e scrivi ottanta.<br>Il padrone lodò quell'amministratore disonesto, perché aveva agito con scaltrezza. I figli di questo mondo, infatti, verso i loro pari sono più scaltri dei figli della luce».</p><hr /><h3>S. Geoffroy (Goffredo) di Amiens (F)(vescovo (1066-1115))</h3><p>San Goffredo di Amiens VescovoGoffredo è stato un nome molto celebre grazie a Goffredo conte di Buglione, conquistatore di Geruralemme nella prima crociata. Questi ebbe il titolo di \"Difensore del Santo Sepolcro\" e più tardi venne reso celebre da Torquato Tasso nella \"Gerusalemme liberata\".Il Goffredo, di cui ricorre la festa quest'oggi, ha in comune, col citato omonimo, non solo il nome ma anche la nazionalitá francese. Goffredo di Amiens, molto giovane al tempo della prima crociata, nasce nel 1066 a Moulincourt, diocesi di Soissons. Era il terzo figlio di una famiglia nobile. All’etá di cinque anni suo zio, il vescovo di Soissons, affidò la sua educazione all’abate di Mont Saint Quentin, un monastero vicino Péronne, dove Goffredo divenne monaco benedettino.Nel 1091 fu ordinato sacerdote dal vescovo di Noyon e poi divenne abate del convento di Nogent, che era in decadenza. Goffredo si impegnò molto nell’opera di restauro materiale e morale dello stesso convento, tanto che l’arcivescovo di Reims avrebbe voluto affidargli la più importante abbazia di Saint-Rémi. Ma egli rifiutò dicendo: “Dio mi proibisce di abbandonare una sposa in povertá, preferendone una ricca!” Nel 1104, esclusivamente per i suoi meriti e non per tornaconto politico, i feudatari e il Re lo elessero Vescovo di Amiens dove entrò a piedi nudi, in abito da pellegrino, evitando ogni fasto. Il vescovo Goffredo, il cui nome etimologicamente, dal germanico, vuol dire \"in pace con Dio\" fu veramente degno del suo nome perché cercò, senza riposo, di ristabilire nella diocesi quella pace di Dio a cui il suo nome accennava.I nemici della pace di Dio erano molti - tra i potenti e tra il popolo, tra i feudatari e tra gli stessi religiosi – e, perciò, la sua vita fu difficile e la sua attivitá, di riformatore pacifico, ostacolata e denigrata. Combatté la simonia e le frequenti infrazioni al celibato dei suoi preti. Una donna che conviveva con un sacerdote tentò inutilmente di avvelenarlo, ma il veleno fece morire, al suo posto, un povero cane!In quel tempo la cittá di Amiens cercava di organizzarsi in libero Comune, scrollando il giogo dei feudatari. In molte cittá, i vescovi, eletti dai feudatari e gelosi dei propri privilegi temporali, contrastavano le tendenze comunali del popolo, appoggiando invece chi aveva in mano il denaro e le armi. Goffredo, al contrario, fu con i propri cittadini, alleato dell'iniziativa comunale che però fallì. Quando i feudatari ripresero il controllo della cittá, la vita del vescovo Goffredo, amante della giustizia, divenne ancor più difficile. Non aveva ancora cinquant’anni quando si ammalò, fuori di Amiens, durante un pellegrinaggio alla chiesa dei SS. Crispino e Crispiniano, di cui era devoto. Muore l'8 novembre del 1115, in un’abbazia dedicata ai due \"santi calzolai\". E lì fu sepolto, lontano dalla sua bella cattedrale, presso la quale si era consumata la sua vicenda di pastore giusto e Vescovo contrastato.</p><hr /><h3>B. Giovanni Duns Scoto(sacerdote O.F.M. (1266-1308))</h3><hr /><p>Beato Giovanni Duns ScotoSacerdote O.F.M.Dalla Catechesi di Papa Benedetto XVI(Aula Paolo VI - 7 luglio 2010)Cari fratelli e sorelle,questa mattina voglio presentarvi un’altra figura importante nella storia della teologia: si tratta del beato Giovanni Duns Scoto, vissuto alla fine del secolo XIII. Un’antica iscrizione sulla sua tomba riassume le coordinate geografiche della sua biografia: “l’Inghilterra lo accolse; la Francialo istruì; Colonia, in Germania, ne conserva i resti; in Scozia egli nacque”. Non possiamo trascurare queste informazioni, anche perchépossediamo ben poche notizie sulla vita di Duns Scoto. Egli nacque probabilmente nel 1266 inun villaggio, che si chiamava proprio Duns, nei pressi di Edimburgo. Attratto dal carisma di san Francesco d’Assisi, entrònella Famiglia dei Frati minori, e nel 1291, fu ordinato sacerdote. Dotato di un’intelligenza brillante e portata alla speculazione - quell’intelligenza che gli meritòdalla tradizione il titolo diDoctor subtilis, “Dottore sottile”- Duns Scoto fu indirizzato agli studi di filosofia e di teologia presso le celebri Universitádi Oxford e di Parigi. Conclusa con successo la formazione, intraprese l’insegnamento della teologia nelle Universitádi Oxford e di Cambridge, e poi di Parigi, iniziando a commentare, come tutti i Maestri del tempo, leSentenzedi Pietro Lombardo. Le opere principali di Duns Scoto rappresentano appunto il frutto maturo di queste lezioni, e prendono il titolo dai luoghi in cui egli insegnò:Ordinatio(in passato denominata Opus Oxoniense –Oxford),Reportatio Cantabrigiensis(Cambridge),Reportata Parisiensia (Parigi). A queste sono da aggiungere almeno iQuodlibeta(oQuaestiones quodlibetales), opera assai importante formata da 21 questioni su vari temi teologici. Da Parigi si allontanòquando, scoppiato un grave conflitto tra il re Filippo IV il Bello e il Papa Bonifacio VIII, Duns Scoto preferìl’esilio volontario, piuttosto che firmare un documento ostile al Sommo Pontefice, come il re aveva imposto a tutti i religiosi. Così – per amore alla Sede di Pietro –, insieme ai Frati francescani, abbandonòil Paese.Cari fratelli e sorelle, questo fatto ci invita a ricordare quante volte, nella storia della Chiesa, i credenti hanno incontrato ostilitáe subito perfino persecuzioni a causa della loro fedeltá e della loro devozione a Cristo, alla Chiesa e al Papa. Noi tutti guardiamo con ammirazione a questi cristiani, che ci insegnano a custodire come un bene prezioso la fede in Cristo e la comunione con il Successore di Pietro e con la Chiesauniversale.Tuttavia, i rapporti fra il re di Francia e il successore di Bonifacio VIII ritornarono ben presto amichevoli, e nel 1305 Duns Scoto poté rientrare a Parigi per insegnarvi la teologia con il titolo di Magister regens. Successivamente, i Superiori lo inviarono a Colonia come professore dello Studio teologico francescano, ma egli morì l’8 novembre del 1308, asoli 43 anni di etá, lasciando, comunque, un numero rilevante di opere.Per approfondimenti, leggere la Catechesi di Papa Benedetto XVI: >>> Giovanni Duns Scoto [Croato, Francese, Inglese, Italiano, Portoghese, Spagnolo, Tedesco]</p><hr /><h3>B. Izajasz Boner da Cracovia(sac. O.S.A. (ca.1400-1471))</h3><hr /><p>Beato Izajasz Boner da Cracovia Sacerdote Agostiniano (ca. 1400-1471)Isaia Boner si spegne a Cracovia l’8 novembre 1471. Era stato professore di teologia in quella Universitá, maestro di vita religiosa e spirituale, amico e confidente dei santi e beati del cosiddetto “felix saeculum Cracoviae”, conosciuto soprattutto per la pietá, lo zelo apostolico e la vita austera.Si ignora l'anno preciso della sua nascita, ma si sa che nel 1415 vestì l’abito agostiniano nel convento di S. Caterina di Cracovia. Erano i momenti bui dello scisma d'Occidente e del trionfo delle teorie eretiche di Hus, che qualche anno più tardi avrebbe scatenato la guerra nella confinante Boemia.Nel 1419 fu inviato a studiare a Padova, dove rimase per circa 4 anni, ottenendo il Lettorato in teologia e l'ordinazione sacerdotale. Tornato in patria, ebbe il compito di dirigere i giovani professi, assistendoli spiritualmente e insegnando loro Sacra Scrittura nella scuola del convento. Nominato visitatore provinciale, percorse la provincia bavarese allora piuttosto estesa. Nel 1443 conseguì il grado accademico di Magister all'Universitá di Cracovia. Nel 1452 si trovava di nuovo a Ratisbona come rappresentante del Padre Generale per presiedere la celebrazione del Capitolo Provinciale, segno inequivocabile della stima di cui godeva il “Magister Poloniae”.Ma la sua attivitá principale fu quella dell'insegnamento delle scienze sacre all'Universitá di Cracovia, dove fu stimato e benvoluto dai suoi contemporanei, ammirato in particolare per saper unire la quiete della preghiera all'ansia agostiniana della ricerca.Alla sua morte venne sepolto nel chiostro del convento. Immediatamente attorno ai suoi resti si sviluppò un culto popolare che divenne pubblico nel XVI secolo. Molti i miracoli e le grazie che in seguito gli furono attribuiti. Benché il titolo di beato, di cui gode tra i suoi, non abbia avuto finora una ratifica ufficiale da parte della Chiesa, tuttora la sua tomba è meta di un incessante pellegrinaggio da parte di devoti, molti dei quali studenti universitari.In più momenti fu tentata senza successo l’istruzione dell'inchiesta diocesana. Finalmente, in data 20 dicembre 1994, la Postulazione Generale Agostiniana chiese l'apertura del processo sulla fama di santitá del Boner, virtù eroiche e culto ininterrotto. Dal 20 novembre al 21 dicembre 1996 si svolse a Cracovia l’inchiesta diocesana. Ottenuto in data 1 febbraio 1997 il nihil obstat della Congregazione dei Santi per procedere, il 5 dicembre dello stesso anno è stato concesso il relativo decreto di validitá.</p>"
        },
        {
            "id": "9",
            "imagen": "Sabato 9 Novembre",
            "contenido": "<h3>Dedicazione della Basilica Lateranense, festa</h3><h3>Libro di Ezechiele</h3><em>47,1-2.8-9.12.</em><p>In quei giorni, l’angelo mi condusse all'ingresso del tempio e vidi che sotto la soglia del tempio usciva acqua verso oriente, poiché la facciata del tempio era verso oriente. Quell'acqua scendeva sotto il lato destro del tempio, dalla parte meridionale dell'altare.<br>Mi condusse fuori dalla porta settentrionale e mi fece girare all'esterno fino alla porta esterna che guarda a oriente, e vidi che l'acqua scaturiva dal lato destro.<br>Mi disse: \"Queste acque escono di nuovo nella regione orientale, scendono nell'Araba ed entrano nel mare: sboccate in mare, ne risanano le acque.<br>Ogni essere vivente che si muove dovunque arriva il fiume, vivrá: il pesce vi sará abbondantissimo, perché quelle acque dove giungono, risanano e lá dove giungerá il torrente tutto rivivrá.<br>Lungo il fiume, su una riva e sull'altra, crescerá ogni sorta di alberi da frutto, le cui fronde non appassiranno: i loro frutti non cesseranno e ogni mese matureranno, perché le loro acque sgorgano dal santuario. I loro frutti serviranno come cibo e le foglie come medicina\".</p><h3>Salmi</h3><em>46(45),2-3.5-6.8-9.</em><p>Dio è per noi rifugio e forza, <br>aiuto sempre vicino nelle angosce.<br>Perciò non temiamo se trema la terra, <br>se crollano i monti nel fondo del mare.<br>Un fiume e i suoi ruscelli rallegrano la cittá di Dio, <br>la santa dimora dell'Altissimo.<br>Dio sta in essa: non potrá vacillare; <br>la soccorrerá Dio, prima del mattino.<br>Il Signore degli eserciti è con noi, <br>nostro rifugio è il Dio di Giacobbe.<br>Venite, vedete le opere del Signore, <br>egli ha fatto portenti sulla terra.</p><h3>Dal Vangelo di Gesù Cristo secondo Giovanni</h3><em>2,13-22.</em><p>Si avvicinava intanto la Pasqua dei Giudei e Gesù salì a Gerusalemme.<br>Trovò nel tempio gente che vendeva buoi, pecore e colombe, e i cambiavalute seduti al banco.<br>Fatta allora una sferza di cordicelle, scacciò tutti fuori del tempio con le pecore e i buoi; gettò a terra il denaro dei cambiavalute e ne rovesciò i banchi,<br>e ai venditori di colombe disse: «Portate via queste cose e non fate della casa del Padre mio un luogo di mercato».<br>I discepoli si ricordarono che sta scritto: Lo zelo per la tua casa mi divora.<br>Allora i Giudei presero la parola e gli dissero: «Quale segno ci mostri per fare queste cose?».<br>Rispose loro Gesù: «Distruggete questo tempio e in tre giorni lo farò risorgere».<br>Gli dissero allora i Giudei: «Questo tempio è stato costruito in quarantasei anni e tu in tre giorni lo farai risorgere?».<br>Ma egli parlava del tempio del suo corpo.<br>Quando poi fu risuscitato dai morti, i suoi discepoli si ricordarono che aveva detto questo, e credettero alla Scrittura e alla parola detta da Gesù.</p><hr /><h3>B. Luigi Beltrame Quattrocchi(sposo e padre (1880-1951))</h3><p>Beato Luigi Beltrame Quattrocchi \"Sposo, padre e professionista alla luce di Dio\"Memoria comunecon Maria Corsini, sua sposa, il 25 novembre: anniversario del loro matrimonio>>> B. Luigi e Maria Beltrame Quattrocchi, sposi esemplariMemorie individuali, secondo il Martirologio Romano (‘dies natalis’): Luigi Beltrame quattrocchi: oggi 09 novembre Maria Corsini: 26 agosto >>> B. Maria Corsini, vedova L. Beltrame QuattrocchiLuigi Beltrame nasce a Catania il 12 gennaio 1880. Trascorsa la prima infanzia con i suoi genitori Carlo e Francesca, e i fratelli Gregorio, Mariannina ed Ettore, intorno al 1889 va a vivere con Luigi e Stefania Quattrocchi, zii per parte materna, che ne richiedono l'affidamento ai cognati, non potendo avere figli, e lo adottano dandogli il cognome Quattrocchi.Nel 1890, a seguito di un trasferimento dello zio Luigi, cassiere principale della Regia Dogana, approda a Roma dove trascorrerá il resto della sua esistenza. Nella capitale frequenta il liceo Umberto I e nel 1898 consegue la licenza liceale con profitto.Iscrittosi nello stesso anno alla Facoltá di Giurisprudenza dell'Universitá La Sapienza, si laurea in corso il 14 luglio 1902. Durante gli studi (1901) conosce Maria Corsini e, dopo tre anni di incontri, il 15 marzo 1905 stringe con lei il fidanzamento privato, ufficializzato poi il 30 dello stesso mese.Nell'agosto del 1905 viene nominato Vice-Pretore Onorario alla Prefettura Urbana, e a novembre, il giorno 25, sposa Maria Corsini nella Basilica di S. Maria Maggiore.Dalla loro unione nascono quattro figli: il primo Filippo nel 1906 (in seguito Don Tarcisio), la seconda Stefania nel 1908 (divenuta poi Suor Cecilia), il terzo Cesare nel 1909 (religioso anche lui, con il nome di P. Paolino) e la quarta Enrichetta il 6 aprile del 1914.Nel 1909 Luigi viene nominato Sostituto Avvocato Erariale; nel 1919 è Vice Avvocato Erariale; nel 1921 Segretario Generale. Arriva al pensionamento nel 1946 con la qualifica di Vice-Avvocato Generale Onorario dello Stato. Svolge inoltre numerosi incarichi ufficiali presso diversi Ministeri, l'ENPAS dipendenti statali, e consulenza legale per l'IRI, la Banca d'Italia, la Banca Commerciale Italiana, la Banca Nazionale del Lavoro, il Consorzio per le Opere Pubbliche, la STET.Nonostante l'impegno del lavoro e della famiglia, Luigi si prodiga in un proficuo apostolato e prende parte all'associazionismo cattolico.Nel 1916 coopera con l'ASCI, divenendo nel 1917 Presidente del Reparto Roma V e nel 1918 membro del Commissariato Centrale. Nel 1919 fonda con l'amico Gaetano Pulvirenti un oratorio festivo nella basilica di Santa Pudenziana, poi Reparto Scout Roma XX, diretto da lui stesso fino al 1923. Nel 1921 viene nominato Consigliere generale dell'ASCI fino al 1927. Collabora ancora con il Prof. Luigi Gedda nell'Azione Cattolica Maschile e nei Comitati Civici, appoggia come consigliere amministrativo il sorgere dell'Agenzia ORBIS; coadiuva con gli onorevoli Reggio d'Aci e Jacini al Centro Studi Politici; opera nella GIAC, nel Movimento di Rinascita Cristiana e nel Fronte della Famiglia.Preziosa è infine la sua presenza come 'brancardier' per l'UNITALSI. Muore il 9 novembre 1951, in via Depretis, per infarto miocardico.Per quanti lo conobbero fu una persona affabile, vera, essenziale, dotta, convinta. Era dotato di un eccezionale fascino umano che la grazia divina aveva arricchito e completato. Splendido esempio di dedizione familiare e professionale, ha saputo fedelmente corrispondere al progetto di Dio su di lui, fondando la sua vita sui valori della fede cristiana.Caratteristica della sua esistenza fu la quotidiana attenzione ad approfondire la presenza di Dio, fino a giungere ad una significativa maturitá spirituale, operando, con coerenza e sollecitudine, per la salvezza propria e quella di quanti incontrava nei suoi rapporti professionali: santificarsi per santificare.Luigi Beltrame Quattrocchi e Maria Corsini sono stati beatificati insieme (la prima volta nella storia della Chiesa) il 21 ottobre 2001, a Roma, da S. Giovanni Paolo II (Karol Józef Wojtyła, 1978-2005). Tre dei quattro figli, avuti nei cinquant’anni di matrimonio, hanno potuto presenziare alla beatificazione dei loro genitori.(>>> Omelia di Giovanni Paolo II).Per approfondimenti >>> santuariodivinoamore.it/beati.html</p><hr /><h3>S. Elisabeth de la Trinité(carmelitana scalza (1880-1906))</h3><hr /><p>Santa Elisabeth de la Trinité Monaca carmelitana scalzaElisabeth de la Trinité, al secolo Elisabeth Catez, nasce, il 18 luglio 1880, nel campo militare di Avor, nel distretto francese di Farges-en-Septaine (dipartimento di Cher, Francia), primogenita del capitano Joseph Catez e di Marie Rolland. Il padre di Elisabeth morì, improvvisamente, il 2 ottobre 1887 quando lei aveva appena sette anni.La piccola Sabeth, come la chiamava chi la conosceva, aveva un temperamento fin troppo vivace. Dopo aver ricevuto la prima comunione nel 1891, si fece più moderata ed aperta al rapporto con Dio (soprattutto con la Trinitá) e con il mondo. Cominciò a prestare servizio nel coro parrocchiale e a fare gesti di caritá concreta, quale l'assistenza ai malati e insegnare il catechismo ai bambini che lavoravano in fabbrica. Presto Elisabeth, nonostante la forte opposizione materna e rifiutando numerose proposte di matrimonio, seguì la vocazione che la invitava ad entrare fra le Carmelitane scalze, nel monastero che si trovava a duecento metri dalla sua abitazione a Digione.Elizabeth entrò nel Carmelo di Digione il 2 agosto 1901, prendendo il nome di Elisabeth de la Trinité. Disse: “Trovo il Signore ovunque, tanto facendo il bucato quanto raccolta in preghiera”. Come in tutte le esperienze di spiritualitá, momenti di grande fervore si alternavano a periodi di estrema ariditá. Elisabetta nei suoi scritti tenne un resoconto della sua articolata situazione spirituale.Alla fine della sua vita incominciò a riferirsi a sé stessa come Laudem Gloriæ (“Lode di gloria”); la dolce Sabeth voleva essere una continua lode di gloria per il Signore. Questo nuovo nome che si era data era legato al rapporto che lei stessa aveva instaurato con San Paolo, sua guida illuminatrice sulle strade del Signore. Soleva dire: “Io penso che in Paradiso la mia missione sará di condurre le anime oltre se stesse, al fine di slanciarsi a Dio con un movimento semplice d'amore, e di mantenerle in quel fertile silenzio che permette a Dio di comunicare Se stesso a loro e di trasformarle in Lui.”Elisabeth de la Trinité muore, colpita dal morbo di Addison (insufficienza corticosurrenale cronica), che all'inizio del XX secolo non era ancora curabile. Benché la sua morte fosse sicura, Elisabeth non si scoraggiò, anzi, accettò di buon grado quello che - diceva lei - era un “grande dono”. Il 9 novembre 1906, all’etá di ventisei anni, dopo 9 giorni di agonia, lasciò la terra per volare in Cielo dove l’attendeva il suo Sposo. Le sue ultime parole furono: “Vado verso la Luce, l'Amore, la Vita!”Elisabeth de la Trinité Catez è stata proclamata beata il 25 novembre 1984 da San Giovanni Paolo II (Karol Józef Wojtyła, 1978-2005).Canonizzata domenica 16 ottobre 2016 in piazza San Pietro da Papa Francesco (Jorge Mario Bergoglio, 2013-), insieme ad altri sei Beati: José Luis Sánchez del Río (1913-1928), laico messicano, martire a 14 anni durante la rivolta dei \"cristeros\"; José Gabriel del Rosario Brochero (1840-1914), sacerdote argentino, noto come il \"prete gaucho\"; Lodovico Pavoni (1784-1849), sacerdote bresciano, fondatore della Congregazione dei Figli di Maria Immacolata; Alfonso Maria Fusco (1839-1910), sacerdote salernitano, fondatore della Congregazione delle Suore di San Giovanni Battista; Salomon Leclercq (1745-1792), religioso Lasalliano, martire durante la Rivoluzione francese; Manuel Gonzalez García (1877-1940), vescovo di Palencia (Spagna), fondatore dell'Unione Eucaristica Riparatrice e della Congregazione delle Suore Missionarie Eucaristiche di Nazareth.Per approfondimenti: >>> I Santi del Carmelo</p><hr /><h3>B. Grazia(no) da Cattaro(religioso O.S.A. (1438-1508))</h3><hr /><p>Beato Grazia(no) da Cattaro Religioso AgostinianoLa data di culto è stata fissata al 9 novembre (dies natalis) nel Martyrologium Romanum, mentre la Famiglia Agostiniana lo celebra il 28 novembre.Grazia(no) nasce nel 1438 a Mulla, un piccolo villaggio nella pittoresca baia di Cattaro, oggi Kotor, sulle coste dalmate, allora il centro più importante del golfo e della diocesi.Nell’anno 1423 la cittá si era sottomessa liberamente alla signoria veneziana e aveva così conservato l’indipendenza. La lunga egemonia dei veneziani si rispecchia ancora nell'architettura della cittá che, grazie al legame con la Serenissima, era diventata un porto vivace e ricco di commercianti, marinai e pescatori.Grazia era un uomo di mare e tale rimase fino all'etá di trent'anni. In uno dei suoi viaggi capitò in una chiesa di Venezia e venne conquistato da una predica dell'agostiniano Simone da Camerino, tanto che decise di entrare nell'Ordine. Fu accettato nel convento di Monte Ortone, nelle vicinanze di Padova, come fratello laico. Questo convento era la culla di una delle nuove congregazioni dell'Ordine, formatosi allora in Italia, ed insieme alle altre si distingueva per il grande zelo per la disciplina. Fu accettato nel 1433 dal Priore generale Gerardo da Rimini e annesso alla Provincia del distretto di Treviso, con la condizione che avrebbe ospitato solo quei confratelli fermamente fedeli agli ideali della riforma dell'Ordine. Fratello Grazia, che lavorava in giardino, si guadagnò presto la stima e la riconoscenza dell'intera comunitá. Quando altri due conventi della riforma entrarono nell'Ordine, la congregazione venne eretta ufficialmente. Tra il 1472 e il 1474 Simone da Camerino appare nei registri generali, come Vicario. Dopo questi anni Graziano venne mandato a S. Cristoforo a Venezia e in questa cittá morì il 9 novembre 1508.Al di fuori di queste poche notizie e del culto, che ancora oggi gli viene tributato nell'Ordine e nel suo paese d'origine, non sappiamo altro di Grazia. La biografia in lingua italiana del Lazzerini (1643) e quella latina di Eliseo di Gesù e Maria (1677) non hanno fondamenti documentati. Ma proprio i racconti sulla sua austeritá di vita e la potenza prodigiosa della sua intercessione danno testimonianza della sua fama di santitá. Il culto venne ratificato nel 1889 da Leone XIII (Vincenzo Gioacchino Pecci, 1878-1903). Le sue reliquie riposano nella Chiesa di Mulla.</p>"
        },
        {
            "id": "10",
            "imagen": "Domenica 10 Novembre",
            "contenido": "<h3>XXXII Domenica del Tempo Ordinario</h3><h3>Primo libro dei Re</h3><em>17,10-16.</em><p>In quei giorni, Elia si alzò e andò a Zarepta. Entrato nella porta della cittá, ecco una vedova raccoglieva la legna. La chiamò e le disse: \"Prendimi un pò d'acqua in un vaso perché io possa bere\".<br>Mentre quella andava a prenderla, le gridò: \"Prendimi anche un pezzo di pane\".<br>Quella rispose: \"Per la vita del Signore tuo Dio, non ho nulla di cotto, ma solo un pugno di farina nella giara e un pò di olio nell'orcio; ora raccolgo due pezzi di legna, dopo andrò a cuocerla per me e per mio figlio: la mangeremo e poi moriremo\".<br>Elia le disse: \"Non temere; su, fá come hai detto, ma prepara prima una piccola focaccia per me e portamela; quindi ne preparerai per te e per tuo figlio,<br>poiché dice il Signore: La farina della giara non si esaurirá e l'orcio dell'olio non si svuoterá finché il Signore non fará piovere sulla terra\".<br>Quella andò e fece come aveva detto Elia. Mangiarono essa, lui e il figlio di lei per diversi giorni.<br>La farina della giara non venne meno e l'orcio dell'olio non diminuì, secondo la parola che il Signore aveva pronunziata per mezzo di Elia.</p><h3>Salmi</h3><em>146(145),7.8-9a.9bc-10.</em><p>Il Signore è fidele per sempre,<br>rende giustizia agli oppressi, <br>dá il pane agli affamati. <br>Il Signore libera i prigionieri.<br>Il Signore ridona la vista ai ciechi, <br>il Signore rialza chi è caduto, <br>il Signore ama i giusti,<br>il Signore protegge lo straniero.<br>Egli sostiene l'orfano e la vedova,<br>ma sconvolge le vie degli empi.<br>Il Signore regna per sempre, <br>il tuo Dio, o Sion, per ogni generazione.</p><h3>Lettera agli Ebrei</h3><em>9,24-28.</em><p>Cristo non è entrato in un santuario fatto da mani d'uomo, figura di quello vero, ma nel cielo stesso, per comparire ora al cospetto di Dio in nostro favore,<br>e non per offrire se stesso più volte, come il sommo sacerdote che entra nel santuario ogni anno con sangue altrui.<br>In questo caso, infatti, avrebbe dovuto soffrire più volte dalla fondazione del mondo. Ora invece una volta sola, alla pienezza dei tempi, è apparso per annullare il peccato mediante il sacrificio di se stesso.<br>E come è stabilito per gli uomini che muoiano una sola volta, dopo di che viene il giudizio,<br>così Cristo, dopo essersi offerto una volta per tutte allo scopo di togliere i peccati di molti, apparirá una seconda volta, senza alcuna relazione col peccato, a coloro che l'aspettano per la loro salvezza.</p><h3>Dal Vangelo di Gesù Cristo secondo Marco</h3><em>12,38-44.</em><p>In quel tempo, Gesù diceva alla folla mentre insegnava: «Guardatevi dagli scribi, che amano passeggiare in lunghe vesti, ricevere saluti nelle piazze,<br>avere i primi seggi nelle sinagoghe e i primi posti nei banchetti.<br>Divorano le case delle vedove e ostentano di fare lunghe preghiere; essi riceveranno una condanna più grave».<br>E sedutosi di fronte al tesoro, osservava come la folla gettava monete nel tesoro. E tanti ricchi ne gettavano molte.<br>Ma venuta una povera vedova vi gettò due spiccioli, cioè un quattrino.<br>Allora, chiamati a sé i discepoli, disse loro: «In veritá vi dico: questa vedova ha gettato nel tesoro più di tutti gli altri.<br>Poiché tutti hanno dato del loro superfluo, essa invece, nella sua povertá, vi ha messo tutto quello che aveva, tutto quanto aveva per vivere».</p><hr /><h3>S. Leone I (detto Magno)(Papa e dottore della chiesa)</h3><p>San Leone I (detto Magno)Papa e Dottore della ChiesaIl pontificato di Papa Leone I, come quello di S. Gregorio I, fu il più significativo ed importante dell'antichitá cristiana. In un periodo in cui la Chiesa stava sperimentando i più grandi ostacoli al suo progresso in conseguenza della rapida disintegrazione dell'Impero d'occidente mentre l'oriente era profondamente agitato da controversie dogmatiche, questo Pp guidò il destino della Chiesa romana. Secondo il Liber Pontificalis Leone nacque in Toscana in una data ignota e suo padre si chiamava Quintianus. Le prime evidenze storiche certe su Leone parlavano di lui comediaconodella Chiesa romana sotto Pp Celestino I (422-432). In questo periodo, comunque, era giá noto al di fuori di Roma. Durante il pontificato di Pp Sisto III (432-440), Leone fu inviato in Gallia dall'imperatore Valentiniano III per ricomporre una disputa e far riconciliare Flavio Ezio, il comandante militare della provincia, ed il prefetto del pretorio, Albino. Questo incarico è una prova della grande fiducia riposta, nell'intelligente e capace diacono, dalla corte imperiale. Mentre Leone si trovava ancora in Gallia apprese che Sisto III era morto, il 19 agosto 440, e che era stato giá eletto lui, Leone, scelto unanimemente dal popolo. Al suo ritorno a Roma, Leone fu consacrato: era il 29 settembre. L’Impero è in agonia e la giovane Chiesa è travagliata da scontri dottrinali e discordie. Con l’energia e la persuasione, Leone I rafforza in Occidente l’autoritá della Sede di Pietro e affronta duri contrasti in dottrina. L’abate orientale Eutiche, influente a Costantinopoli, sostiene che in Cristo esiste una sola natura (monofisismo), contro la dottrina della Chiesa sulle due nature, distinte ma non separate, nella stessa persona. Leone I ottiene che l’imperatore Teodosio convochi nel 449 un concilio ad Efeso (Asia Minore). Ma qui parlano solo gli “eutichiani”, senza ascoltare i legati del Papa. Negando validitá a questo concilio, Leone I persuade il nuovo imperatore Marciano a indirne un altro nel 451: è il grande concilio di Calcedonia (presso Bisanzio), quarto ecumenico, che approva solennemente la dottrina delle due nature. Intanto l’Occidente vive tempi di terrore. L’Impero non ha più un vero esercito e gli Unni di Attila, giá battuti da Ezio nel 451, si riorganizzano in fretta e piombano sull’Alta Italia nel 452. Lo Stato impotente chiede al Papa di andare da Attila con una delegazione del Senato. S’incontrano presso Mantova dove Leone I convince il capo unno a lasciare l’Italia, anche col pagamento di un tributo (la leggenda parlerá poi di una visione celeste che terrorizzò Attila). Tre anni dopo, i Vandali d’Africa sono davanti a Roma col re Genserico. A difendere gli inermi c’è solo Leone che non può impedire il saccheggio ma ottiene l’incolumitá dei cittadini ed evita l’incendio dell’Urbe. Egli sente fortemente la responsabilitá di successore di Pietro: arricchisce la Chiesa col suo insegnamento; chiede obbedienza ai vescovi, ma li sostiene col consiglio personale, li orienta in dottrina, nello splendido latino dei suoi scritti, per “tenere con costanza la giustizia” e “offrire amorosamente la clemenza”, poiché “senza Cristo non possiamo nulla, ma con Lui possiamo tutto”.Fece costruire una basilicasulla tomba di Pp Cornelio sulla Via Appia; fece ricostruire il tetto della Basilica di S. Paolo fuori le mura, che era stato distrutto dal fulmine, e fece iniziare altre opere di miglioramento nella basilica stessa. Inoltre, persuase l'imperatrice Galla Placidia, come si evince dall'iscrizione, a far mettere in opera il grande mosaico dell'Arco di Trionfo che è sopravvissuto fino ai nostri giorni.Papa Leone I non fu meno attivo nell'elevazione spirituale delle congregazioni romane, ed i suoi sermoni, dei quali si sono conservati ben 96, sono straordinari per la loro profonditá, chiarezza di dizione ed elevatezza di stile. I primi cinque manifestavano l'alta concezione della dignitá del suo ufficio, così come la completa convinzione del primato del vescovo di Roma, dimostrata in maniera così chiara e decisiva dalla sua opera di pastore supremo. Delle sue lettere, che sono di grande importanza per la storia della chiesa, se ne conservano 143, oltre ad altre 30 che gli furono inviate. Il cosiddetto Sacramentarium Leonianum è una raccolta di orazioni e prefazioni della messa, composto nella seconda metá del VI secolo. Papa Leone I morì il 10 novembre 461 e fu sepolto nel vestibolo di S. Pietro in Vaticano. Nel 688, S. Sergio I fece traslare i suoi resti all'interno della basilica, e vi fece erigere sopra un altare. Essi, attualmente, si trovano in San Pietro, sotto l'altare della cappella della Madonna della Colonna, a lui dedicato, dove furono traslati nel 1715. Nel 1754 Pp Benedetto XIV (Prospero Lorenzo Lambertini, 1740-1758) lo innalzò alla dignitá di “Doctor Ecclesiae”. La Chiesa Cattolica Romana, fino al 1971, celebrava la sua festa l'11 aprile. Da quella data in poi, invece, la memoria viene celebrata il 10 novembre. Le Chiese Ortodosse orientali lo commemorano, invece, il 18 febbraio.Per approfondimenti, leggere la Catechesi di Papa Benedetto XVI: >>> San Leone Magno [Croato, Francese, Inglese, Italiano, Portoghese,Spagnolo, Tedesco]</p><hr /><h3>S. Andrea Avellino(presbitero C.R. (1521-1608))</h3><hr /><p>Sant'Andrea AvellinoPresbitero Ordine Chierici Regolari TeatiniAndrea, al secolo Lancellotto, nasce nel 1521 a Castronuovo (poi Castronuovo di Sant'Andrea, in provincia di Potenza), da Giovanni Avellino e da Margherita Appella.L'ambiente familiare degli Avellino, più che dai conforti di una condizione agiata, era creato dalle qualitá umane e cristiane dei due coniugi e si prestava bene ad accogliere, doni di Dio, i due figli (il secondogenito, Nicola - Antonio, nacque alcuni anni dopo) e a garantire loro una sicura e adeguata educazione. Educatori e consiglieri di Lancellotto, dalla fanciullezza alla prima giovinezza, furono la madre e lo zio don Cesare Appella, arciprete di Castronuovo.Il ragazzo era dotato di intelligenza sveglia e perspicace, volontá docile, generosa e decisa, sensibilitá viva, fantasia fervida; fisico sano, forte e bello.Nel 1532, poiché a Castronuovo non c'erano scuole, Lancellotto si trasferì a Senise, cittadina distante 15 km, dove rimase 4 anni e studiò lettere classiche, matematica, musica. Il 17 agosto1537 fu consacrato suddiacono e, per quattro anni aiutò lo zio arciprete nell'opera di catechesi della parrocchia. Fu ordinato sacerdote fra il 1545 e 1546. Nell'ottobre 1547 si trasferì a Napoli per conseguire la laurea \"in utroque iure\" (diritto civile e diritto canonico).Nel 1548 fece la conoscenza del gesuita spagnolo P. Diego Lainez: la frequentazione degli esercizi spirituali tenuti da questo sacerdote provocarono, in Lancellotto, un profondo cambiamento nel modo di pensare. Nel 1551 venne incaricato di riformare i costumi del monastero di S. Arcangelo a Baiano (NA).Qui avvenne un vero e proprio scandalo, tanto che don Lancellotto, padre spirituale del convento, fu costretto, dietro consiglio dell'arcivescovo Paolo Burali, alla soppressione immediata del convento e al trasferimento delle monache al vicino convento di S. Gregorio Armeno. Da qualche tempo, infatti, alcune monache, perdendo ogni iniziale pudore, erano preda di irrefrenabili turbamenti, tanto da indurle a vere e proprie orge.Il 14 agosto 1556 entrò come postulante presso i teatini di S. Paolo Maggiore di Napoli; il 30 novembre dello stesso anno vestì l'abito di novizio, prendendo il nome di Andrea; il 25 gennaio 1558 prese i voti. Dal 1560 al 1570 fu maestro dei novizi; fu molto apprezzato come confessore. Nell’aprile 1567 don Andrea Avellino venne nominato Preposto di S. Paolo Maggiore. Ricoprì tale carica in varie riprese nei successivi dieci anni, anche a Piacenza e a Milano. E, inoltre, fu visitatore della Provincia lombarda (1573-1577) e della Provincia romana-campana (1590-1591).Per compiere bene i compiti di governo si era proposto l’osservanza delle seguenti regole:1) agire secondo il detto della sapienza: con fermezza e con dolcezza;2) imitare il Signore che prima insegnò con l’esempio e poi con la parola;3) tener presente il monito di S. Bernardo ai prepositi: “vedano tutto, dissimulino molto, correggano poco”;4) valutare la buona volontá dei confratelli, apprezzare il loro operato e farlo conoscere, perché sia di esempio e di sprone agli altri. Don Andrea era convinto che più che il rimprovero e la severitá fossero il bene e l’incoraggiamento che producono e stimolano il miglioramento della persona.Gli ultimi anni della vita di don Andrea Avellino furono contrassegnati da un crescente espandersi della sua caritá: accorreva ovunque fosse chiamato. D’inverno capitava di dover percorrere strade fangose; a chi gli faceva notare i fastidi rispondeva: “Questi piedi che per servire il Signore faticano camminando nel fango, un giorno calpesteranno le stelle”.Il 10 novembre 1608, mentre nella chiesa di S. Paolo Maggiore si accingeva a celebrare la Messa, fu colto da un attacco di apoplessia ai piedi dell'altare; muore contemplando una celeste visione, la sera dello stesso giorno. La causa di beatificazione, ebbe inizio nel dicembre del 1614 e procedette celermente.Don Andrea Avellino fu beatificato da Pp Urbano VIII (Maffeo Barberini, 1623-1644) il 14 ottobre 1624 e iscritto nell'albo dei Santi, il 22 maggio 1712, da Pp Clemente XI (Giovanni Francesco Albani, 1700-1721).S. Andrea Avellino è invocato dai fedeli contro la morte improvvisa.Per approfondimenti:>>> Sant'Andrea Avellino</p><hr /><h3>BB. Johannes Prassek e 2 compagni(sac. e martiri († 1943))</h3><hr /><p>Beati Johannes Prassek, Hermann Lange, Eduard MüllerSacerdoti diocesani, \"Martiri di Lübeck\" (D)Johannes Prassek, Hermann Lange, Eduard Müller sono tre giovani sacerdoti, martiri del nazismo : 10 novembre 1943.Johannes Prassek, nato ad Amburgo il 13 agosto 1911, in una famiglia modesta, era un sacerdote di grande capacitá e comunicativa: tutti, indistintamente, si sentivano attratti spiritualmente da quell’uomo, alto m. 1,94, con un vocione e un cordiale umorismo giocoso.Inviato a Lubecca, dal giugno 1939 P. Johannes fu affiancato dal vicario Hermann Lange, nato il 16 aprile 1912 a Leer in una famiglia di accademici cattolici. Nonostante il diverso modo di essere e le loro differenze sociali, i due si intendevano alla perfezione. Ad esempio, mentre P. HermannLange non predicava mai senza partire da un concetto elaborato, Prassek confidava soprattutto nel proprio intuito, sebbene fosse anch’egli intellettualmente preparato. Di questa grande intesa umana e spirituale entrò a far parte anche Eduard Müller, nato a Neumünster il 20 agosto 1911, cresciuto in condizioni familiari ancora più complesse di quelle di Prassek. Infatti, il padre calzolaio, che aveva chiaramente perso la fede dopo gli orrori della Prima Guerra Mondiale, aveva abbandonato la sua famiglia numerosa, senza preoccuparsene più; aveva sposato un’altra donna ed era morto in un incidente mentre lavorava come manovratore. La madre mandò avanti la famiglia, ovvero lui e le sue sorelle, facendo la domestica a ore e la lavandaia.Inviato a Lubecca, con la sua disponibilitá conquistò subito la simpatia degli altri sacerdoti. Per le sue capacitá pastorali, P. Eduard Müller divenne popolare tra i più giovani, con i quali organizzava gite domenicali in mezzo alla natura.Non erano anni facili. P. Johannes Prassek predicava sì in modo entusiasmante, ma anche \"pericoloso\", prendendo posizione contro lo spirito distruttivo dell’ideologia nazionalsocialista. Dopo le messe domenicali, in molti lo mettevano in guardia: era noto che la Gestapo si interessava alle sue omelie. “Ma bisogna dire la veritá!” era la sua risposta. Non risparmiò critiche, in pubblico, contro l’omicidio di stato delle persone disabili, considerate \"improduttive\", denunciando, dal punto di vista cristiano, altre violazioni dei diritti dell’uomo. In una parola, mostrava puntualmente quanto fosse anticristiana l’ideologia dei nazionalsocialisti. Tra i suoi riferimenti, il vescovo Clemens August von Galen (beatificato il 9 ottobre 2005). Proprio la diffusione degli scritti del pastore fu tra le ragioni dell’inasprimento dei controlli della polizia segreta sui sacerdoti di Lubecca. In questa sua azione, P. Johannes Prassek trovò anche il sostegno e l’amicizia diKarl Friedrich Stellbrink, pastore evangelico-luterano, nato il 28 ottobre 1894 a Münster, che fu il primo ad essere arrestato dalla Gestapo. Fu poi la volta, a pochi giorni di distanza, dei Padri Johannes Prassek, Hermann Lange, Eduard Müller. Con loro furono arrestati anche diciotto laici cattolici.A tutti venne prospettata una veloce scarcerazione, se avessero preso le distanze per iscritto dai loro pastori. Rifiutarono, nonostante gli orrori del carcere tra fame, freddo e isolamento. L’ultimo sopravvissuto, che ha scritto in modo commovente della testimonianza di quei martiri, è stato il teologo cattolico, studioso di etica morale e sociale, Stephan Hubertus Pfürtner (nato a Danzig nel 1922 e 89enne nel 2011). Lo stesso Adolf Hitler, puntando ad isolare le loro testimonianze, intervenne nell’iter del processo farsa, che si concluse con la condanna a morte dei tre sacerdoti cattolici e del pastore luterano. Furono accusati di disgregazione di potenziale militare, favoreggiamento del nemico e tradimento della patria.Portati nel carcere Holstenglacis di Amburgo, attesero lì l’esecuzione della condanna a morte. Con una testimonianza ecumenica di grande valore, il luterano Stellbrink e il cattolico Lange condivisero la cella \"come fratelli\".Il 10 novembre 1943, alle ore 13, il pubblico ministero si recò nelle celle e annunciò, in modo secco, che l’esecuzione avrebbe avuto luogo alle ore 18 per decapitazione. Ricevettero i moduli per scrivere le lettere di addio, però le loro ultime parole non raggiunsero tutti i destinatari, tanto che alcuni sono stati rintracciati sessant’anni dopo dallo storico Peter Voswinckel.I quattro percorsero insieme l’ultimo tratto di strada. Lungo il corridoio del carcere, pregando in manette, salutarono, con affetto e con lo spirito pastorale che avevano mantenuto in prigionia, tutti gli altri detenuti. Poi la ghigliottina scese quattro volte, ogni tre minuti. “È storicamente documentato l’odium fidei contro i cattolici e soprattutto contro quei sacerdoti coraggiosi che criticavano il regime. Bastava, del resto, essere sacerdote cattolico per rischiare l’arresto, il processo-farsa e l’uccisione. I tre cappellani di Lubecca rappresentavano una vera spina nel fianco del regime. Furono giustiziati perché nessuno di essi rinunciò alla propria fede e alla morale cattolica”.Soltanto di uno dei tre sacerdoti le spoglie mortali furono restituite alla famiglia; gli altri due vennero cremati e le loro ceneri disperse nel vento. Di loro restarono i ricordi di chi li aveva conosciuti, come il compagno di cella di padre Müller, che scrisse: “Non dimenticherò mai il modo in cui mi dava il buongiorno ogni mattina, né come mi salutava la sera prima di dormire. Non dimenticherò mai i suoi occhi dolci”.Johannes Prassek, Hermann Lange, Eduard Müller sono stati beatificati a Lübeck (D) sabato 25 giugno 2011. A nome del Papa, la cerimonia è stata presieduta dal card. Angelo Amato S.D.B., prefetto della Congregazione delle Cause dei Santi; durante il rito è stato ricordato anche il pastore evangelico-luterano Karl Friedrich Stellbrink. Per approfondimenti:>>> La beatificazione dei \"martiri di Lubecca\"</p>"
        },
        {
            "id": "11",
            "imagen": "Lunedì 11 Novembre",
            "contenido": "<h3>Lunedì della XXXII settimana delle ferie del Tempo Ordinario</h3><h3>Lettera di san Paolo apostolo a Tito</h3><em>1,1-9.</em><p>Paolo, servo di Dio, apostolo di Gesù Cristo per chiamare alla fede gli eletti di Dio e per far conoscere la veritá che conduce alla pietá<br>ed è fondata sulla speranza della vita eterna, promessa fin dai secoli eterni da quel Dio che non mentisce,<br>e manifestata poi con la sua parola mediante la predicazione che è stata a me affidata per ordine di Dio, nostro salvatore,<br>a Tito, mio vero figlio nella fede comune: grazia e pace da Dio Padre e da Cristo Gesù, nostro salvatore.<br>Per questo ti ho lasciato a Creta perché regolassi ciò che rimane da fare e perché stabilissi presbiteri in ogni cittá, secondo le istruzioni che ti ho dato:<br>il candidato deve essere irreprensibile, sposato una sola volta, con figli credenti e che non possano essere accusati di dissolutezza o siano insubordinati.<br>Il vescovo infatti, come amministratore di Dio, dev'essere irreprensibile: non arrogante, non iracondo, non dedito al vino, non violento, non avido di guadagno disonesto,<br>ma ospitale, amante del bene, assennato, giusto, pio, padrone di sé,<br>attaccato alla dottrina sicura, secondo l'insegnamento trasmesso, perché sia in grado di esortare con la sua sana dottrina e di confutare coloro che contraddicono.</p><h3>Salmi</h3><em>24(23),1-2.3-4ab.5-6.</em><p>Del Signore è la terra e quanto contiene, <br>l'universo e i suoi abitanti.<br>È lui che l'ha fondata sui mari, <br>e sui fiumi l'ha stabilita.<br>Chi salirá il monte del Signore, <br>chi stará nel suo luogo santo?<br>Chi ha mani innocenti e cuore puro,<br>chi non pronunzia menzogna.<br>Otterrá benedizione dal Signore, <br>giustizia da Dio sua salvezza.<br>Ecco la generazione che lo cerca, <br>che cerca il tuo volto, Dio di Giacobbe.</p><h3>Dal Vangelo di Gesù Cristo secondo Luca</h3><em>17,1-6.</em><p>In quel tempo, Gesù disse ai suoi discepoli: «E' inevitabile che avvengano scandali, ma guai a colui per cui avvengono.<br>E' meglio per lui che gli sia messa al collo una pietra da mulino e venga gettato nel mare, piuttosto che scandalizzare uno di questi piccoli.<br>State attenti a voi stessi! Se un tuo fratello pecca, rimproveralo; ma se si pente, perdonagli.<br>E se pecca sette volte al giorno contro di te e sette volte ti dice: Mi pento, tu gli perdonerai».<br>Gli apostoli dissero al Signore:<br>«Aumenta la nostra fede!». Il Signore rispose: «Se aveste fede quanto un granellino di senapa, potreste dire a questo gelso: Sii sradicato e trapiantato nel mare, ed esso vi ascolterebbe».</p><hr /><h3>S. Martino di Tours(vescovo (316/317-397))</h3><p>San Martino di Tours, Vescovo(memoria)Martino di Tours (in latino: Martinus) nasce a Sabaria (Szombathely), in Pannonia (un'antica regione compresa tra i fiumi Danubio e Sava, che comprendeva la parte occidentale dell'attuale Ungheria) nell'anno 316 o 317 da famiglia pagana. Suo padre, che era un importante ufficiale dell'esercito dell'Impero Romano, gli diede il nome di Martino in onore di Marte, il dio della guerra. Con la famiglia si spostò a Pavia, e quindicenne, in quanto figlio di un ufficiale, dovette entrare egli stesso nell'esercito e venne, quindi, mandato in Gallia.Quando Martino era ancora un soldato ebbe la visione che diverrá l'episodio più narrato della sua vita. Si trovava alle porte della cittá di Amiens con i suoi soldati quando incontrò un mendicante seminudo. D'impulso tagliò in due il suo mantello militare e lo condivise con il mendicante. Quella notte sognò che Gesù si recava da lui e gli restituiva la metá di mantello che aveva condiviso. Udì Gesù dire ai suoi angeli: “Ecco qui Martino, il soldato romano che non è battezzato, egli mi ha vestito”. Quando Martino si risvegliò il suo mantello era integro. Questo mantello miracoloso venne conservato come reliquia, ed entrò a far parte della collezione di reliquie dei re Merovingi dei Franchi.Il sogno ebbe un tale impatto su Martino che egli si fece battezzare il giorno seguente e divenne cristiano. Lasciato l'esercito, raggiunge a Poitiers il dotto e combattivo vescovo Ilario che lo ordina esorcista: un passo sulla via del sacerdozio. Per la sua posizione di prima fila nella lotta all'arianesimo, che aveva il sostegno della Corte, il vescovo Ilario viene esiliato in Frigia (Asia Minore). Quanto a Martino si fatica a seguirne la mobilitá e l'attivismo anche perché non tutte le notizie sono ben certe. Fa probabilmente un viaggio in Pannonia e verso il 356 passa anche per Milano. Più tardi si trova in solitudine alla Gallinaria, un isolotto roccioso davanti ad Albenga, giá rifugio di cristiani al tempo delle persecuzioni. Di qui Martino torna poi in Gallia dove riceve il sacerdozio dal vescovo Ilario, rimpatriato nel 360 dal suo esilio. Martino si adoperò per la conversione alla cristianitá della popolazione gallica, facendo molti viaggi per predicare nella Francia centrale e occidentale, soprattutto nelle aree rurali.Nel corso di quest’opera divenne estremamente popolare e, nel 371, fu consacrato vescovo di Tours. Martino, però, si rifiutò di vivere nella cittá fondando, invece, un monastero, a 4 chilometri, che divenne la sua residenza. Il monastero, noto in latino come Maius monasterium (monastero grande), divenne in seguito noto come Marmoutier.Non ha la cultura di Ilario, e un po’ rimane il soldato sbrigativo che era, come quando abbatte edifici e simboli dei culti pagani, ispirando più risentimenti che adesioni. Ma l’evangelizzazione riesce perché l’impetuoso vescovo si fa protettore dei poveri contro lo spietato fisco romano, promuove la giustizia tra deboli e potenti. Con lui le plebi rurali rialzano la testa. Sapere che c’è lui fa coraggio. Questo spiega l’enorme popolaritá in vita e la crescente venerazione successiva. Quando muore a Candes, l'8 novembre 397, si disputano il corpo gli abitanti di Poitiers e quelli di Tours. Questi ultimi, di notte, lo portano poi nella loro cittá per via d'acqua, lungo i fiumi Vienne e Loire. La sua festa si celebrerá nell'anniversario della sepolturaa avvenuta l'undici novembre e la cittadina di Candes si chiamerá Candes-Saint-Martin. Migliaia di chiese in Europa e nel mondo sono dedicate a S. Martino;il suo nome è stato dato a migliaia di paesi e villaggi in Italia, in Europa e nelle Americhe.Significato del nome Martino : “sacro al dio Marte” (latino).Per approfondimenti:>>> San Martino di Tours</p><hr /><h3>B. Vincenza Maria Poloni(vergine e cofondatrice (1802-1855))</h3><hr /><p>Beata Vincenza Maria (Luigia) PoloniVergine, cofondatrice Istituto :\"Sorelle della Misericordia\"La data di culto per la Chiesa Universale è l'11 novembre (dies natalis), mentre la Congregazione delle \"Sorelle della Misericordia\" la festeggia il 10 settembre (giorno in cui nel 1848 Luigia Poloni emise i voti assumendo il nome di Vincenza Maria).Vincenza Maria, al secolo Luigia Francesca Maria, Poloni nasce il 26 gennaio 1802, a Verona, da Gaetano e Margherita Biadego. La sua casa è situata in Piazza delle Erbe, dove i genitori gestiscono una drogheria-farmacia. Nel pomeriggio dello stesso giorno veniva battezzata nella Parrocchia di S. Maria Antica presso le Arche Scaligere. Ultima di dodici fratelli dei quali nove morirono in tenera etá, Luigia crebbe in un clima familiare permeato da solidi principi religiosi e da uno stile di solidarietá verso i più deboli. Dai genitori assorbì il senso della fede, della preghiera e della laboriositá e ricevette un grado di istruzione adeguato alla sua condizione sociale. Giovane di aperto e di vivace ingegno, divenne il braccio destro della mamma nella cura della casa, il sostegno insostituibile nell’educazione dei numerosi nipoti, l’assistente premurosa di una cognata spesso malata e l’aiuto principale nel negozio del padre. Anche Il fratello Apollonio, trovò nella sorella Luigia un valido appoggio per la gestione e amministrazione della complessa attivitá agricola in localitá Palazzina (VR).Sotto la direzione spirituale di don Carlo Steeb (Beatificato nel 1975) il suo cuore andava assecondando i richiami dello Spirito Santo che la conduceva con sempre maggior trasporto a dedicare tempo ed attenzione alle persone anziane e malate croniche presso il Pio Ricovero cittadino. Nel 1836, durante una terribile epidemia di colera, diede prova di incondizionata abnegazione nel reparto detto “sequestro” mettendo a repentaglio la sua stessa vita. Intanto la volontá di Dio andava facendosi sempre più chiara: gli anziani e i malati costituivano il corpo di Cristo sofferente a cui si donava generosamente e al quale voleva attrarre altre compagne.Superate le non poche resistenze poste dai famigliari, che ritenevano ancora indispensabile la sua presenza in famiglia, il 2 novembre 1840 Luigia si stabilì con tre compagne in due stanzette presso il Pio Ricovero per dedicarsi a tempo pieno al servizio degli anziani e malati. Gli inizi delle opere di Dio sono sempre caratterizzati dallo zelo del donarsi e da una generosa povertá scelta consapevolmente. Quelle quattro persone assunsero subito lo stile di vita di una comunitá religiosa scandita da un orario severo, da fervente preghiera, e da un totale servizio di caritá verso gli altri. Ben presto si aggiunsero altre compagne, fu acquistata una casa, si ottennero le autorizzazioni civili e canoniche e così il 10 settembre 1848 Luigia Poloni, insieme ad altre dodici sorelle, emise i voti religiosi di povertá, castitá ed obbedienza assumendo il nome di Vincenza Maria. L'Istituto \"Sorelle della Misericordia\" di Verona diventava una realtá. Una nuova sorgente di luce e di amore sgorgava in questa cittá di santi e beati. Madre Vincenza Maria, nei quindici anni da lei vissuti dopo la fondazione dell’Istituto, esercitò con zelo ammirabile la sua missione di assistenza agli anziani, malati e fanciulli orfani. Con la saggezza che derivava dal suo temperamento, dall'esperienza di vita in famiglia e soprattutto dalla fedeltá allo Spirito, reggeva la Comunitá che, nel frattempo andava espandendosi raggiungendo,alla sua morte, il numero di 48 sorelle. Con l’esempio della vita e con l’insegnamento, raccomandava alle sue figlie la rettitudine nell’agire, la tenerezza verso le ammalate, la pazienza nelle tribolazioni, l’umiltá nel riconoscere i propri errori, la caritá verso il prossimo, soprattutto verso i poveri. Era solita dire: “I poveri sono i nostri padroni: amiamoli e serviamoli come serviremmo Gesù Cristo stesso in persona”. Sopportò con fede e con fiducia nella divina Provvidenza difficoltá e sacrifici. Coltivò la preghiera, l’amore all’Eucaristia, la devozione all’Addolorata, ai Sacratissimi Cuori di Gesù e di Maria. Nutrì, inoltre, una particolare devozione nei confronti di San Vincenzo De’ Paoli, il santo cui il Beato Carlo Steeb si ispirò nello stendere le Regole per l’Istituto. Negli ultimi anni della sua vita, Madre Vincenza Maria venne colpita da un tumore che, lentamente ma inesorabilmente, la consumava. Sopportò il dolore con cristiana fortezza e in silenzio per non essere di peso alle sorelle. Si sottopose all'intervento chirurgico e alla cura ancor più dolorosa del 'caustico' senza anestesia.Trascorse gli ultimi dieci giorni di vita in edificante preparazione alla morte, confortata dalla presenza del suo direttore spirituale, don Carlo Steeb, che le somministrò il sacramento degli infermi.Entrò nell'eternitá alle ore 9 dell’11 novembre 1855 lasciando alle sue Figlie il tesoro dei suoi esempi ed un mirabile testamento spirituale nel quale raccomandava con tutte le forze la caritá. Quelle parole sembrano scritte con il suo sangue ed hanno ancor oggi il fascino di un eroismo raggiunto dal suo impegno di conformitá a Cristo.La Chiesa, dopo scrupoloso esame storico e teologico, ha riconosciuto ufficialmente il 28 aprile 2006 l'esercizio delle virtù eroiche di madre Vincenza Maria Poloni e il 17 dicembre 2007 la guarigione miracolosa di suor Virginia Agostini avvenuta per sua intercessione nel 1939.Il Rito di Beatificazione ha avuto luogo a Verona domenica 21 settembre 2008. Rappresentante del Santo Padre è stato il card. Angelo Amato, S.D.B., Prefetto della Congregazione delle Cause dei Santi.La spiritualitá della congregazione è basata su quella di S. Vincenzo de' Paoli ed è caratterizzata da caritá, semplicitá e umiltá. Le sorelle si dedicano al servizio ai più poveri, all'educazione e alle opere di pastorale giovanile. Sono presenti in Europa (Albania, Germania, Italia, Portogallo), nelle Americhe (Argentina, Brasile, Cile), in Africa (Angola, Tanzania). La Casa generalizia è in Via Valverde a Verona. Alla fine del 2008, la congregazione contava 1.029 religiose in 103 case. Per approfondimenti:>>> Sorelle della Misericordia</p><hr /><h3>S. Teodoro Studita(abate in Bitinia (759-826))</h3><hr /><p>San Teodoro StuditaAbateTeodoro, detto Studita, nasce a Costantinopoli nel 759, battendosi coraggiosamente fin dalla gioventù in difesa delle icone presenti nella capitale dell'impero bizantino, minacciate dalla politica religiosa imperiale. Nel 794 succedette al proprio zio Platone, che lo aveva persuaso a prendere i voti monacali dieci anni prima, nella direzione del monastero di Sakkudion in Bitinia.Nel 796, tuttavia, fu esiliato a Tessalonica per aver scomunicato Costantino VI di Bisanzio, che aveva divorziato dalla moglie Maria per sposare Teodota.Nel 797, dopo la morte dell'imperatore, fu richiamato in patria con tutti gli onori; lasciò Sakkudion che nel frattempo era stata saccheggiata dagli Arabi e si trasferì nel monastero di Studios in Costantinopoli, dove intraprese una forte campagna in favore dell'ascetismo e di riforme monastiche. I punti focali della sua regola, utilizzata in seguito sia nei monasteri bizantini che in quelli russi, si possono enucleare in clausura, povertá, disciplina, studio, servizi religiosi e lavoro manuale. Viene ricordato anche per aver autorizzato i suoi monaci a sbriciolare noce moscata (una delle spezie più costose all'epoca) sulla loro zuppa di piselli quando questi erano costretti a mangiarla. Nell'809 fu di nuovo bandito a causa del suo rifiuto di ricevere la comunione dal patriarca Niceforo, il quale aveva reintegrato il prete Giuseppe nonostante quest'ultimo avesse officiato le nozze tra Costantino e Teodota.Nell'811 fu richiamato dall'esilio da Michele I di Bisanzio, sul quale aveva molta influenza, e fu di nuovo bandito nonché flagellato nell'814 a causa della sua strenua opposizione all'editto dell'Imperatore Leone V il quale aveva proibito la venerazione delle immagini sacre. Liberato nell'821 dall'Imperatore Michele II, promosse nell'824 un'insurrezione contro lo stesso perché giudicato, dal santo, troppo indulgente nei confronti degli iconoclasti. Quando i suoi piani fallirono, Teodoro ritenne opportuno allontanarsi da Costantinopoli.Da allora visse peregrinando per vari monasteri in Bitinia. Muore, a quanto pare, aPrinkipo, l’11 novembre 826; il suo corpo fu successivamente traslato nel monastero di Studios il 26 gennaio 844. Egli divenne famoso per la sua zelante opposizione all'iconoclastia, per la regola monastica da lui introdotta e per il gran numero di liturgie da lui composte, in particolare la Lenten Triodion che è ancora oggi molto usata nella Chiesa ortodossa.Fu in seguito canonizzato santo sia dalla Chiesa cattolica che da quelle ortodosse e festeggiato da entrambe l'11 novembre.Per approfondimenti, leggere la Catechesi di Papa Benedetto XVI: >>> San Teodoro Studita [Croato, Francese, Inglese, Italiano, Portoghese, Spagnolo, Tedesco]</p>"
        },
        {
            "id": "12",
            "imagen": "Martedì 12 Novembre",
            "contenido": "<h3>Martedì della XXXII settimana delle ferie del Tempo Ordinario</h3><h3>Lettera di san Paolo apostolo a Tito</h3><em>2,1-8.11-14.</em><p>Carissimo, insegna ciò che è secondo la sana dottrina:<br>i vecchi siano sobri, dignitosi, assennati, saldi nella fede, nell'amore e nella pazienza.<br>Ugualmente le donne anziane si comportino in maniera degna dei credenti; non siano maldicenti né schiave di molto vino; sappiano piuttosto insegnare il bene,<br>per formare le giovani all'amore del marito e dei figli,<br>ad essere prudenti, caste, dedite alla famiglia, buone, sottomesse ai propri mariti, perché la parola di Dio non debba diventare oggetto di biasimo.<br>Esorta ancora i più giovani a essere assennati,<br>offrendo te stesso come esempio in tutto di buona condotta, con purezza di dottrina, dignitá,<br>linguaggio sano e irreprensibile, perché il nostro avversario resti confuso, non avendo nulla di male da dire sul conto nostro.<br>È apparsa infatti la grazia di Dio, apportatrice di salvezza per tutti gli uomini,<br>che ci insegna a rinnegare l'empietá e i desideri mondani e a vivere con sobrietá, giustizia e pietá in questo mondo,<br>nell'attesa della beata speranza e della manifestazione della gloria del nostro grande Dio e salvatore Gesù Cristo;<br>il quale ha dato se stesso per noi, per riscattarci da ogni iniquitá e formarsi un popolo puro che gli appartenga, zelante nelle opere buone.</p><h3>Salmi</h3><em>37(36),3-4.18.23.27.29.</em><p>Confida nel Signore e fá il bene; <br>abita la terra e vivi con fede.<br>Cerca la gioia del Signore, <br>esaudirá i desideri del tuo cuore.<br>Conosce il Signore la vita dei buoni, <br>la loro ereditá durerá per sempre.<br>Il Signore fa sicuri i passi dell'uomo <br>e segue con amore il suo cammino.<br>Sta' lontano dal male e fa' il bene, <br>e avrai sempre una casa.<br>I giusti possederanno la terra <br>e la abiteranno per sempre.</p><h3>Dal Vangelo di Gesù Cristo secondo Luca</h3><em>17,7-10.</em><p>In quel tempo, Gesù disse: «Chi di voi, se ha un servo ad arare o a pascolare il gregge, gli dirá quando rientra dal campo: Vieni subito e mettiti a tavola?<br>Non gli dirá piuttosto: Preparami da mangiare, rimboccati la veste e servimi, finché io abbia mangiato e bevuto, e dopo mangerai e berrai anche tu?<br>Si riterrá obbligato verso il suo servo, perché ha eseguito gli ordini ricevuti?<br>Così anche voi, quando avrete fatto tutto quello che vi è stato ordinato, dite: Siamo servi inutili. Abbiamo fatto quanto dovevamo fare».</p><hr /><h3>S. Giosafat(vescovo e martire (1580-1623))</h3><p>San Giosafat Kuncewycz Vescovo e martire(memoria)Giosafat, al secolo Giovanni Kuncewycz, nasce nel 1580 in Volinia(Ucraina occidentale) da genitori appartenenti alla nobiltá russa nonché ferventi ortodossi.Giovanni si formò a Vilnius (nell'odierna Lituania) in un periodo caratterizzato dall'intenso scontro tra ortodossi tradizionalisti e uniatidi rito greco, i quali, sulla scia del Concilio di Firenze (1451-1452), si erano ricongiunti alla Chiesa cattolica riconoscendo al Papa un ruolo di preminenza sugli altri vescovi.Decidendo di aderire al credo uniate, nel 1604, divenne monaco con il nome di Giosafat ed entrò nel monastero, retto dall'ordine di S. Basilio della Santa Trinitá, sito in Vilnius, dove nel 1617 iniziò la riforma che portò alla nascita dell'Ordine Basiliano di S. Giosafat. Divenuto sacerdote nel 1609, nonostante, a detta dei suoi contemporanei, avesse fino ad allora dimostrato un carattere riservato, si diede alla predicazione riscuotendo un così grande successo che nel 1617 divenne dapprima Archimandrita (superiore) del suo monastero e, poco tempo dopo, fu nominato vescovo di Polatsk che si trovava in Rutenia, regione che, dalla Russia, era passata in parte sotto il dominio del Re di Polonia, Sigismondo III. La religione dei Polacchi era quella cattolica romana; in Rutenia, invece, come nel resto della Russia, i fedeli aderivano alla Chiesa scismatica Greco-ortodossa.Iniziò nella diocesi, da lui retta, una serie di riforme volte ad affermare il credo uniate: restaurò completamente la cattedrale, compose un catechismo per il popolo e compì innumerevoli visite pastorali. La sua predicazione fruttò numerosissime conversioni e gli valse il titolo di “rapitore di anime”. «Voi - diceva Giosafat ai suoi avversari - mi odiate a morte, mentre io vi porto tutti nel cuore, e sarei ben lieto di morire per voi». Queste furono parole profetiche. Alleandosi ai poteri civili, e approfittando di un periodo di torbidi politici in Polonia, gli scismatici penetrarono nell'abitazione del Vescovo, mentre si trovava a Vitebsk, per ucciderlo a colpi di spada e di moschetto. Poi il suo cadavere nudo fu gettato nel fiume Duna: era il 12 novembre 1623.Quella morte sembrò segnare il fragile destino della Chiesa Uniate. Invece ne segnò il definitivo consolidamento, per la commozione che destò nei Polacchi, le molte conversioni che ne seguirono, e il nuovo più diretto interesse che Roma portò alla situazione dei fedeli ruteni.Giosafat fu beatificato assai presto ma canonizzato solo nel 1867 dal Beato Pio IX (Giovanni Maria Mastai Ferretti, 1846-1878).Oggi la Chiesa l'onora come Martire non soltanto della comunitá rutena, cattolica di rito greco, ma dello spirito stesso dell'unione tra Chiese sorelle e fratelli separati ancora attuale, anzi ancor più attuale oggi che al tempo del vescovo Giosafat.Significato del nome Giosafat : “Dio ha giudicato” (ebraico).</p><hr /><h3>S. Diego di Alcalà (E)(religioso O.F.M. (1400-1463))</h3><hr /><p>San Diego d’Alcalá Religioso O.F.M.La data di culto indicata nel Martyrologium Romanum è il 12 novembre (dies natalis); l’Ordine lo commemora il 13 novembre.Diego d’Alcalá è uno dei santi più popolari di Spagna e delle Americhe, dove portano il suo nome fiumi, baie, canali e varie cittá, tra cui San Diego di California. Nasce ad Alcalá del Puerto, Siviglia (Spagna) verso il 1400. Ancora giovane si sentì chiamato ad una vita ritirata, dedita all’orazione e al lavoro. Entrò nell’Ordine dei Frati Minori e si dedicò ai più umili uffici. Nel 1441 partì missionario per le isole Canarie, dove affrontò molte difficoltá e disagi per la gloria di Dio. Nel maggio del 1450 fu a Roma per il Giubileo e per la canonizzazione di Bernardino da Siena. Nell’estate, scoppiata la peste, si dedicò alla cura degli appestati. Con le sue preghiere ridonò la salute a molti infermi. Ritornato in Spagna, muore in Alcalá de Henares, presso Madrid, il 12 novembre 1463. Diego di Alcalá fu canonizzato solennemente da Papa Sisto V (Felice Peretti, 1585-1590) il 2 luglio 1588 e, come primo santo non sacerdote francescano, è stato scelto dai fratelli religiosi come loro speciale patrono.</p><hr /><h3>S. Nilo(abate in Galazia, attuale Turchia († ca. 430))</h3><hr /><p>Martirologio Romano: Presso Ankara in Galazia, nell’odierna Turchia, san Nilo, abate, che, ritenuto discepolo di san Giovanni Crisostomo, resse a lungo un monastero e diffuse con i suoi scritti la dottrina ascetica.</p>"
        },
        {
            "id": "13",
            "imagen": "Mercoledì 13 Novembre",
            "contenido": "<h3>Mercoledì della XXXII settimana delle ferie del Tempo Ordinario</h3><h3>Lettera di san Paolo apostolo a Tito</h3><em>3,1-7.</em><p>Carissimo, ricorda a tutti di esser sottomessi ai magistrati e alle autoritá, di obbedire, di essere pronti per ogni opera buona;<br>di non parlar male di nessuno, di evitare le contese, di esser mansueti, mostrando ogni dolcezza verso tutti gli uomini.<br>Anche noi un tempo eravamo insensati, disobbedienti, traviati, schiavi di ogni sorta di passioni e di piaceri, vivendo nella malvagitá e nell'invidia, degni di odio e odiandoci a vicenda.<br>Quando però si sono manifestati la bontá di Dio, salvatore nostro, e il suo amore per gli uomini,<br>egli ci ha salvati non in virtù di opere di giustizia da noi compiute, ma per sua misericordia mediante un lavacro di rigenerazione e di rinnovamento nello Spirito Santo,<br>effuso da lui su di noi abbondantemente per mezzo di Gesù Cristo, salvatore nostro,<br>perché giustificati dalla sua grazia diventassimo eredi, secondo la speranza, della vita eterna.</p><h3>Salmi</h3><em>23(22),1-3a.3b-4.5.6.</em><p>Il Signore è il mio pastore: <br>non manco di nulla.<br>Su pascoli erbosi mi fa riposare <br>ad acque tranquille mi conduce.<br>Mi rinfranca, mi guida per il giusto cammino,<br>per amore del suo nome.<br>Se dovessi camminare in una valle oscura, <br>non temerei alcun male, perché tu sei con me. <br>Il tuo bastone e il tuo vincastro <br>mi danno sicurezza.<br>Davanti a me tu prepari una mensa <br>sotto gli occhi dei miei nemici; <br>cospargi di olio il mio capo. <br>Il mio calice trabocca.<br>Felicitá e grazia mi saranno compagne <br>tutti i giorni della mia vita, <br>e abiterò nella casa del Signore <br>per lunghissimi anni.</p><h3>Dal Vangelo di Gesù Cristo secondo Luca</h3><em>17,11-19.</em><p>Durante il viaggio verso Gerusalemme, Gesù attraversò la Samaria e la Galilea.<br>Entrando in un villaggio, gli vennero incontro dieci lebbrosi i quali, fermatisi a distanza,<br>alzarono la voce, dicendo: «Gesù maestro, abbi pietá di noi!».<br>Appena li vide, Gesù disse: «Andate a presentarvi ai sacerdoti». E mentre essi andavano, furono sanati.<br>Uno di loro, vedendosi guarito, tornò indietro lodando Dio a gran voce;<br>e si gettò ai piedi di Gesù per ringraziarlo. Era un Samaritano.<br>Ma Gesù osservò: «Non sono stati guariti tutti e dieci? E gli altri nove dove sono?<br>Non si è trovato chi tornasse a render gloria a Dio, all'infuori di questo straniero?». E gli disse:<br>«Alzati e vá; la tua fede ti ha salvato!».</p><hr /><h3>S. Agostina Pietrantoni(religiosa e martire (1864-1894))</h3><p>Sant’Agostina (Livia) PietrantoniReligiosa e martireAgostina, al secolo Livia, nasce e viene battezzata il 27 marzo 1864, nel piccolo paese di Pozzaglia Sabina, 800 metri di altitudine, tra Rieti, Orvinio e Tivoli : secondogenita di una numerosa famiglia (11 figli oltre ai genitori e ai due nonni). Francesco Pietrantoni e Caterina Costantini, i genitori, piccoli agricoltori, lavorano la loro terra e qualche appezzamento in affitto. L'infanzia e la giovinezza di Livia respirano i valori della famiglia onesta, laboriosa, religiosa; grande influenza sulla sua formazione alla vita esercita il nonno Domenico, patriarca saggio che, insieme a tutti gli altri membri della famiglia, “badava a fare bene e a pregare”.A quattro anni, il 7 settembre 1868, Livia riceve il sacramento della Cresima da Mons. Carlo Gigli, vescovo di Tivoli, e intorno al 1876 fa la sua prima comunione, con una consapevolezza certamente straordinaria a giudicare dalla sua vita successiva di preghiera, di generositá, di donazione. Giá nei primissimi anni di vita mostrò una inclinazione naturale alla preghiera ed alla contemplazione in solitudine, ci sono molte testimonianze che la ritraggono nella Cappellina della Rifolta e nelle altre chiese di Pozzaglia. Presto impara da mamma Caterina le attenzioni e i gesti della maternitá che esprime con dolcezza tra i numerosi fratellini, nella grande famiglia, dove tutti sembrano avere diritto al suo tempo e al suo aiuto. Lavora nei campi e si prende cura degli animali; conosce, perciò, poco i giochi e... la scuola, eppure riesce a trarre un grande profitto dalla sua irregolare frequenza, tanto da meritare, dalle sue compagne, il titolo di “professora”.A dodici anni parte con le altre giovanette stagionali, che nei mesi invernali si recano a Tivoli, per la raccolta delle olive. Livia, precocemente saggia, assume la responsabilitá morale e religiosa delle giovani compagne, le sostiene nella durezza del lavoro, lontano dalla famiglia e dal paese, tiene testa con fierezza e coraggio a caporali prepotenti e senza scrupoli. Lavorò sia in casa che fuori fino a quando non intraprese la vita religiosa; nei ritagli di tempo accudiva i malati e gli infermi di Pozzaglia. Il 23 Marzo 1886 fu accolta nella Casa Generalizia delle Suore della Caritá di S. Giovanna Antida Thouret; il 13 agosto 1887 vestì l'abito religioso con il nome di Suor Agostina. Il giorno dopo entrò in servizio, come infermiera, all'ospedale S. Spirito di Roma, glorioso per la sua storia di 700 anni e definito “il ginnasio della caritá cristiana”,dove Suor Agostina aggiunge il suo contributo personale sulle orme dei santi che l'hanno preceduta tra i quali Carlo Borromeo, Giuseppe Calasanzio, Giovanni Bosco, Camillo De Lellis... e in quel luogo di dolore esprime la caritá fino all'eroismo, prima nella corsia dei bambini, poi in quella dei tubercolotici fino al 1894. Suor Agostina abbraccia questo mondo, lo serve, si industria per confortare e accompagnare, fino all'ultimo respiro, ogni malato e, se per i moribondi non può chiamare il sacerdote, diventa sacerdote quando occorre: “A distribuire le medicine agli ammalati tutti sono capaci; ma la missione della Suora della Caritá è un'altra”.Contagiata lei stessa dal male e guarita, propone alla Superiora di riprendere il suo posto per evitare che un'altra sorella possa contrarre lo stesso male. Uno dei malati mette tutti i giorni a dura prova Suor Agostina come caposala, le infermiere e i medici. Questi, dopo molti richiami, riescono ad ottenere il suo allontanamento dall'Ospedale per evitare prevaricazioni e provocazioni continue. Si narra anche di aiuto economico e di incontri con la povera madre cieca di questo figlio collerico e vendicativo. Giuseppe Romanelli, questo è il suo nome, non prende bene il provvedimento pensando che c'entri Suor Agostina, giá sempre da lui maltrattata, presa di mira e minacciata di morte; mette, quindi, in atto il suo piano vendicativo la mattina del 13 novembre 1894 pugnalandola a morte, a tradimento, quando lei sta procurando, con delicatezza, un sollievo ad un malato. Mentre muore, dalla sua bocca, escono solo parole di perdono e invocazioni alla Vergine Maria. “Mi sento infiammata di caritá per tutti e pronta a sostenere qualsiasi sacrificio, anche a spargere il sangue per la caritá, se sará volontá di Dio”. Suor Agostina si era offerta a Dio per amare nostro Signore e servirlo nella persona dei poveri, nello spirito di S. Vincenzo de' Paoli, trasmesso dalla Fondatrice e dalla tradizione della Comunitá. Tutta Roma si scuote davanti ad un tale avvenimento. Le autoritá religiose, civili e militari, la gente comune esce allo scoperto, rende omaggio alla “martire della caritá” e parla e diffonde l'impressionante fama di santitá. Il 12 Novembre 1972 fu innalzata agli onori dell'altare dalBeato Paolo VI (Giovanni Battista Montini, 1963-1978); il 18 Aprile 1999 fucanonizzata da SanGiovanni Paolo II (Karol Józef Wojtyła, 1978-2005). Il 29 aprile 2003, con il Decreto della Congregazione per il Culto divino e la Disciplina dei Sacramenti, Santa Agostina Pietrantoni è dichiarata Patrona degli infermieri, perché è una figura ispiratrice e una testimone esemplare per gli infermieri, è sostegno e aiuto per il mondo sanitario e per chi è al servizio dei malati. Significato del nome Agostino/a : “piccolo venerabile” (latino).</p><hr /><h3>B. Maria Teresa di Gesù(suora e fondatrice (1825-1889))</h3><hr /><p>Beata Maria Teresa di Gesù (Maria Scrilli)Suora, fondatrice :\"Istituto di Nostra Signora del Carmelo\"Maria Teresa di Gesù, all'anagrafe Maria Scrilli, nasce il 15 maggio 1825 a Montevarchi (AR) e riceve il battesimo nello stesso giorno.Nel 1830 comincia a studiare presso una maestra insieme alla sorella. Il 3 maggio 1833 riceve il sacramento della Confermazione e il 15 maggio 1836, giorno del suo 11° compleanno, fa la Prima Comunione. Frequenta regolarmente la messa e sviluppa un profondo senso di raccoglimento e di preghiera, riconoscendo presto l’attrazione di Dio nella sua vita. Le è di guida, in questi anni, l’esemplaritá di S. Maria Maddalena de’ Pazzi, tanto che, nel 1846, contro il parere della famiglia, fa ingresso nel monastero carmelitano di S. Maria Maddalena de’ Pazzi in Firenze da cui esce dopo poche settimane : aveva capito che il Signore non la voleva monaca, ma nel mondo. “Un giorno - racconta lei stessa ricordando l’ispirazione ricevuta -, mentre, pregando, mi raccomandavo a Dio che si degnasse di farmi conoscere la sua volontá, mi sembrò che, trasportato il mio spirito nel mondo, egli mi additasse una quantitá di Creature che Egli attendeva che io inviassi a lui”.Il 30 luglio 1846 si iscrive al Terz'Ordine Carmelitano Teresiano, presso il Convento di S. Paolino a Firenze, con quello che sará il suo nuovo e definitivo nome : Maria Teresa di Gesù. Tornata a Montevarchi, inizia a dedicarsi all’educazione cristiana di alcune bambine. Ben presto, intorno a lei si raccolgono alcune compagne e amiche, che condividono la sua aspirazione e che si lasciano formare dalla sua profonda vita spirituale. Il 15 ottobre 1854, dopo che da qualche anno è stata nominata Direttrice delle Scuole Normali di Montevarchi, Maria Teresa di Gesù, con l’approvazione del Vescovo di Fiesole, veste l’abito carmelitano e fonda il suo istituto religioso \"Poverine del Cuore di Maria\" che riceve, dal Definitorio Generale dell’Ordine dei Carmelitani Scalzi, l’approvazione il 1° ottobre 1858.Scoppia la seconda guerra d’indipendenza e le truppe piemontesi occupano il convento di Montevarchi; l'Istituto è soppresso : le suore, nel 1859, sono costrette a tornare nelle proprie case e a riprendere la vita di famiglia. Nel 1875 Maria Teresa di Gesù si trasferisce, con la madre, a casa della sorella a Firenze. Apre una piccola scuola; il 18 marzo 1878 con il consenso dell’Arcivescovo di Firenze si ricostituisce la comunitá religiosa. Le suore vestono abiti civili.Il 15 ottobre 1882, in occasione della memoria liturgica di S. Teresa di Gesù, l’Istituto prende il nome di \"Istituto delle Suore Terziare di S. Teresa\". Le suore riprendono l’abito religioso deposto nel 1859.Maria Teresa di Gesù muore il 14 novembre 1889, confortata dalla benedizione del Cardinale Arcivescovo di Firenze. Il suo Istituto, nel 1919, cambia ancora nome in \"Istituto di Nostra Signora del Carmelo\".Madre Maria Teresa di Gesù non ha avuto la gioia di vedere una famiglia religiosa fiorente: come Mosè, ha visto la terra promessa solo da lontano, ma ha gettato le basi di una fioritura che oggi vede la sua opera presente in varie nazioni del mondo.“Intendano - scriveva nelle sue Regole, parlando del compito educativo - che la vita di questo Istituto è mista; cioè contemplativa ed attiva; ma la contemplativa non deve essere che di aiuto all’attiva; non mai di aggravio; e guardino per troppo attacco alla prima, di non restare oppresse dalla seconda; che questo sarebbe un deviare dallo spirito dell’Istituto”.Oggi l’Istituto conta circa 250 Suore, sparse nelle 40 comunitá presenti in Italia, Brasile, India, Indonesia, Israele, Polonia, Canada, Filippine, Stati Uniti d’America e Repubblica Ceca.La cerimonia di beatificazione di Madre Maria Teresa di Gesù ha avuto luogo, nell'Anfiteatro Romano di Fiesole, domenica 8 ottobre 2006.Ha presieduto la celebrazione il Cardinale José Saraiva Martins, Prefetto della Congregazione delle Cause dei Santi e con lui hanno concelebrato sedici Vescovi.All’atto penitenziale ha fatto seguito il suggestivo rito della beatificazione nel quale, dopo l'omelia con il profilo biografico (>>> Beatificazione di Maria Teresa di Gesù), il Card. José Saraiva Martins ha dato lettura della Lettera Apostolica con la quale il Papa Benedetto XVI ha dichiarato beata la serva di Dio Maria Teresa di Gesù Scrilli, fissandone la memoria liturgica il 13 novembre.Per approfondimenti:>>> Istituto di Nostra Signora del Carmelo</p><hr /><h3>B. Carl Lampert(sacerdote austriaco e martire (1894-1944))</h3><hr /><p>Beato Carl LampertSacerdote diocesano austriacoMartire del nazismoCarl Lampert nasce a Göfis, nel Vorarlberg, il 9 gennaio 1894; è il più giovane dei sette figli di Franz Xaver e Maria Rosina. A quel tempo la regione fa parte della diocesi di Bressanone. Anche se suo padre morì presto, Carl poté frequentare la scuola grazie alla sponsorizzazione di uno zio. Nell'autunno 1914 entrò nel seminario di Fürsterzbischöfliche a Bressanone; fu ordinato sacerdote il 12 maggio 1918 dal vescovo Franz Egger. Iniziò il suo lavoro come cappellano a Dornbirn (Austria) dove si occupò soprattutto dei giovani. Nel 1930, con il sostegno finanziario del vescovo Sigismund Waitz, fu inviato a Roma per intraprendere lo studio del diritto canonico. Tornò a Innsbruck nel 1938, anno dell’annessione dell’Austria alla Germania nazista; con l’\"Anschluss\" comincia per la Chiesa tirolese il tempo dell’esposizione alle misure repressive del Terzo Reich. Un anno più tardi Lampert assunse l’incarico di provicario del vescovo di Innsbruck.Dopo l’inizio della guerra, don Carl iniziò a denunciare coraggiosamente le oppressioni naziste contro la Chiesa. Si oppone all’arresto di sacerdoti e religiosi e alla politica del Gauleiter Franz Hofer che vuole vedere un Tirolo “libero da conventi” (\"klosterfrei\"). Don Carl è rinchiuso in cella una prima volta nel marzo 1940, quando consegna alla Gestapo una protesta scritta contro l’esproprio di un monastero femminile di Innsbruck. Ciò che segna più di ogni altra cosa il destino del provicario è il suo impegno in favore di don Ottone Neururer (beatificato nel 1996). Il parroco di Götzens era stato internato nel campo di sterminio di Buchenwald, torturato, appeso a testa in giù e infine ucciso. Venuto a sapere dei fatti, don Carl celebra una messa in suffragio e, sfidando i divieti, affigge un annuncio nel quale si fa chiaro riferimento alle circostanze della morte del sacerdote, ovvero il supplizio nel campo di concentramento.Per questo motivo fu tre volte arrestato e, successivamente, internato nei lager di Dachau e Sachsenhausen, dove gli fu cucito addosso il contrassegno dei prigionieri politici.Liberato nell’agosto 1940, il provicario fu mandato al confino in Pomerania, costantemente monitorato dai servizi segreti nazisti. Il suo destino fu segnato da un trasferimento a Zinnowitz, nei pressi diSzczecin (Stettino): la parrocchia affidata a padre Lampert era situata a poca distanza dal centro di produzione dei missili V1 e V2 di Peenemünde, dove le SS ebbero gioco facile nello spiarlo, scoprendo la propaganda antinazista che il sacerdote stava diffondendo tra i suoi parrocchiani.Fu riarrestato nel 1943, insieme ad altre 40 persone, con l’accusa di favoreggiamento ostile, diffusione di informazioni militari ed ascolto di trasmittenti nemiche. I due processi che seguirono si conclusero con la condanna a morte per spionaggio. Venne decapitato a Halle sulla Saale, in Sassonia, alle 16 del 13 novembre 1944, insieme ad altri due sacerdoti, Herbert Simoleit e Friedrich Lorenz O.M.I. (in calce il testamento scritto 3 ore prima di morire), e morì pronunciando i nomi di Gesù e di Maria. Poco prima di morire, don Carl aveva scritto : “I miei pensieri fluttuano e infuriano e vogliono quasi rompere il miserabile involucro del mio corpo prigioniero. Non è sempre facile andare avanti, con tutti questi stati d’animo tumultuosi, specialmente in certi giorni di ricordi, e il cuore umano, radicato e cresciuto con mille radici umane, si dimena e sanguina sempre come lacerato”. Carl Lampert è stato dichiarato Beato, il 13 novembre 2011, nella chiesa di S. Martino a Dorbirn (Austria), dal vescovo di Innsbruck, Mons. Manfred Scheuer; la cerimonia è stata presieduta dal Card. Angelo Amato S.D.B., prefetto della Congregazione delle Cause dei Santi, in rappresentanza di Papa Benedetto XVI.Significato del nome Carlo: “forte, virile, libero” (tedesco arcaico).Testamento di Padre Friedrich Lorenz scritto 3 ore prima di morire« Che si faccia la volontá di Dio! È stata la sua volontá che la mia vita non durasse più di 48 anni e che fossi sacerdote per più di 20. Raccomando la mia anima alla misericordia e all’amore di Dio. Devolvo il mio corpo alla terra da dove è uscito. Il sangue fu sparso sulla croce. Il sangue è sparso sugli altari quanto rinnoviamo il sacrificio della Croce. A quel sangue unisco le mie povere gocce di sangue in adorazione onore e glorificazione di Dio a cui ho servito, come ringraziamento per tutte le grazie e benefici ricevuti, specialmente la grazia di esser nato, del santo battesimo, della mia prima comunione, della mia oblazione e mia ordinazione; in espiazione per i miei peccati e quelli del mondo intero, in particolare per i peccati che non ho impedito, di quelli di cui sono responsabile; in preghiera di domanda per quanti io amo e mi sono cari. Muoio come sacerdote cattolico e come Oblato di Maria Immacolata. Nel nome del Padre, del Figlio e dello Spirito Santo. Amen. Sia lodato Gesù Cristo e Maria Immacolata. Amen. »P. Friedrich Lorenz, Halle/Saale, 13 novembre 1944, ore quattro del pomeriggio.</p>"
        },
        {
            "id": "14",
            "imagen": "Giovedì 14 Novembre",
            "contenido": "<h3>Giovedì della XXXII settimana delle ferie del Tempo Ordinario</h3><h3>Lettera di san Paolo apostolo a Filemone</h3><em>1,7-20.</em><p>Carissimo, la tua caritá è stata per me motivo di grande gioia e consolazione, fratello, poiché il cuore dei credenti è stato confortato per opera tua.<br>Per questo, pur avendo in Cristo piena libertá di comandarti ciò che devi fare,<br>preferisco pregarti in nome della caritá, così qual io sono, Paolo, vecchio, e ora anche prigioniero per Cristo Gesù;<br>ti prego per il mio figlio, che ho generato in catene,<br>Onesimo, quello che un giorno ti fu inutile, ma ora è utile a te e a me.<br>Te l'ho rimandato, lui, il mio cuore.<br>Avrei voluto trattenerlo presso di me perché mi servisse in vece tua nelle catene che porto per il vangelo.<br>Ma non ho voluto far nulla senza il tuo parere, perché il bene che farai non sapesse di costrizione, ma fosse spontaneo.<br>Forse per questo è stato separato da te per un momento perché tu lo riavessi per sempre;<br>non più però come schiavo, ma molto più che schiavo, come un fratello carissimo in primo luogo a me, ma quanto più a te, sia come uomo, sia come fratello nel Signore.<br>Se dunque tu mi consideri come amico, accoglilo come me stesso.<br>E se in qualche cosa ti ha offeso o ti è debitore, metti tutto sul mio conto.<br>Lo scrivo di mio pugno, io, Paolo: pagherò io stesso. Per non dirti che anche tu mi sei debitore e proprio di te stesso!<br>Sì, fratello! Che io possa ottenere da te questo favore nel Signore; dá questo sollievo al mio cuore in Cristo!</p><h3>Salmi</h3><em>146(145),7.8-9a.9bc-10.</em><p>Il Signore è fidele per sempre,<br>rende giustizia agli oppressi, <br>dá il pane agli affamati. <br>Il Signore libera i prigionieri.<br>Il Signore ridona la vista ai ciechi, <br>il Signore rialza chi è caduto, <br>il Signore ama i giusti,<br>il Signore protegge lo straniero.<br>Egli sostiene l'orfano e la vedova,<br>ma sconvolge le vie degli empi.<br>Il Signore regna per sempre, <br>il tuo Dio, o Sion, per ogni generazione.</p><h3>Dal Vangelo di Gesù Cristo secondo Luca</h3><em>17,20-25.</em><p>In quel tempo, interrogato dai farisei: «Quando verrá il regno di Dio?», Gesù rispose:<br>«Il regno di Dio non viene in modo da attirare l'attenzione, e nessuno dirá: Eccolo qui, o: eccolo lá. Perché il regno di Dio è in mezzo a voi!».<br>Disse ancora ai discepoli: «Verrá un tempo in cui desidererete vedere anche uno solo dei giorni del Figlio dell'uomo, ma non lo vedrete.<br>Vi diranno: Eccolo lá, o: eccolo qua; non andateci, non seguiteli.<br>Perché come il lampo, guizzando, brilla da un capo all'altro del cielo, così sará il Figlio dell'uomo nel suo giorno.<br>Ma prima è necessario che egli soffra molto e venga ripudiato da questa generazione».</p><hr /><h3>S. Stefano da Cuneo e compagni(sacerdoti O.F.M. e martiri)</h3><p>Santo Stefano da Cuneo e compagniSacerdoti O.F.M. e MartiriStefano da Cuneo era della Provincia francescana di Genova e aveva trascorso otto anni nella vicaria in Corsica, prima di essere trasferito a Gerusalemme nel 1383. - Nicola Tavelic nasce verso il 1340 a Sebenico, in Dalmazia; nel 1383 fu destinato al convento francescano di Mont Sion a Gerusalemme. - Deodato da Ruticinio, era francescano della Provincia d'Aquitania (F); non si conosce la data di nascita, probabilmente anche lui intorno al 1340. Il suo paese di nascita, che in latino viene chiamato Ruticinio, è stato identificato da alcuni con l'odierna cittá francese di Rodez; nel 1383 fu destinato al convento francescano di Mont Sion a Gerusalemme insieme a Nicola Tavelic. - Pietro da Narbona della Provincia francescana di Provenza, nella Francia meridionale. Nel 1381 partì come missionario in Terra Santa, accolto nel convento di Mont Sion a Gerusalemme; incontrò, nel 1383, Nicola Tavelic, Deodato da Ruticinio, suo connazionale, e Stefano da Cuneo. Le loro storie personali di francescani missionari, s'intrecciarono, dunque, nel 1383, quando, provenienti da diversi luoghi d'Europa, confluirono nel convento francescano di Mont Sion a Gerusalemme dove l'Ordine di S. Francesco è da secoli \"Custode dei Luoghi Santi\"del cristianesimo. I Frati Minori, Stefano da Cuneo, Nicola Tavelic, Deodato da Ruticinio e Pietro da Narbona, si ritrovarono nel suddetto convento francescano dove, per otto anni, vissero secondo la Regola di S. Francesco, lavorando nei compiti loro affidati, per la custodia dei Luoghi Santi della vita e morte di Gesù e cercando di fare apostolato nel mondo musulmano, dove Mont Sion era praticamente come un'isoletta in mezzo ad un mare di islamici. Con i musulmani, fare apostolato era praticamente infruttuoso, visto la radicalizzazione della loro fede, poco aperta al dialogo interreligioso. Ciò nonostante i quattro Frati Minori decisero di portare il Vangelo ai maomettani, esponendo pubblicamente le tesi del cristianesimo, confrontandole con quelle islamiche e, dopo essersi consultati con due teologi, prepararono una memoria in cui, in modo dettagliato e ricca di riferimenti storici e teologici, esponevano meticolosamente la dottrina cristiana confutando l'islamismo. L'11 novembre 1391, si recarono davanti al Cadì (giudice) di Gerusalemme e alla presenza anche di molti musulmani, esposero, leggendo, il loro elaborato con grande coraggio. Sebbene ascoltati attentamente, ciò non fu accettato dai presenti, andati, alla fine, in escandescenze, e quindi furono invitati a ritirare quello che avevano detto. I quattro frati rifiutarono e pertanto vennero condannati a morte; per tre giorni furono rinchiusi in carcere dove subirono sevizie di ogni genere. Il 14 novembre, ricondotti in piazza, fu di nuovo loro richiesto di ritrattare quanto detto contro l'Islam e, al nuovo rifiuto, vennero ammazzati, fatti a pezzi e bruciati; i musulmani fecero scomparire ogni resto, anche le ceneri, per evitare che fossero onorati dai cristiani. Il loro martirio fu descritto minuziosamente in una relazione del Custode di Terra Santa, padre Geraldo Calveti, giá due mesi dopo la loro morte. Il culto nell'Ordine Francescano, risale sin dal XV sec.. Papa Leone XIII (Vincenzo Gioacchino Pecci, 1878-1903) nel 1889, confermò il culto del solo Nicola Tavelic, il capogruppo, il quale ebbe grande venerazione in Jugoslavia sua patria. Nel 1966, il Beato Paolo VI (Giovanni Battista Montini, 1963-1978) confermò il culto anche per gli altri tre martiri francescani, fissando la loro festa al 17 novembre; ma nel Martirologio Francescano la data rimase quella della loro morte (dies natalis) cioè il 14 novembre. Lo stessoBeato Paolo VI, il 21 giugno del 1970 a Roma, li elevò agli onori degli altari proclamandoli santi; la loro celebrazione liturgica è stata portata per tutti al 14 novembre e inseriti nel Martirologio Romano alla stessa data: sono i primi santi martiri della Custodia di Terra Santa.Per approfondimenti, leggerel’Omelia delBeato Paolo VI>>> Canonizzazione di 4 martiri, 21 giugno 1970</p><hr /><h3>B. Maria Merkert(vergine e cofondatrice (1817-1872))</h3><hr /><p>Beata Maria Merkert“Samaritana della Slesia”Suora, cofondatrice Congregazione:\"Suore di Santa Elisabetta\"Maria Merkert, secondogenita dei coniugi Carlo Antonio Merkert e Maria Barbara Pfitzner, famiglia borghese e molto cattolica, nasce il 21 settembre 1817 a Nysa nell'Alta Slesia (a quei tempi parte della Germania, ma attualmente in Polonia). Nel battesimo, amministrato nella chiesa parrocchiale di S. Giacomo di Nysa, ricevette i nomi di Maria Luise. Dopo la morte del padre, avvenuta nel 1818, l'educatrice principale di Maria e di sua sorella Matilde fu la madre, che educava le figlie nello spirito di fede e di amore e nel rispetto per i valori autenticamente cristiani.Ambedue frequentarono a Nysa la scuola cattolica per ragazze. L'atmosfera religiosa, che regnava nella casa paterna, influì molto sulla formazione e sulla vocazione delle due sorelle riguardo al servizio caritativo verso i bisognosi, anche per la loro chiamata alla vita religiosa. Nel 1842, dopo la morte della madre, che assistette durante la malattia, Maria, avendo 25 anni, decise di dedicarsi totalmente ai poveri, ai malati e agli abbandonati. Insieme a sua sorella Matilde e con Francesca Werner, su consiglio del confessore, si unì a Clara Wolff, giovane virtuosa e terziaria francescana, che aveva deciso di servire i malati e i poveri a domicilio.Cominciarono l'attivitá caritativo-apostolica a Nysa, il 27 settembre 1842. A questo passo si prepararono con la confessione, la comunione e con un atto di consacrazione al Sacratissimo Cuore di Gesù. La benedizione fu loro impartita dal sacerdote Francesco Saverio Fischer. Maria, con costanza, dignitá e grande gioia, adempiva quotidianamente gli impegni assunti, assistendo i malati e i poveri nelle proprie case e raccogliendo questue a favore dei bisognosi. L'8 maggio 1846 muore sua sorella Matilde, ammalatasi mentre curava malati di tifo. Occorreva una specifica formazione per la vita religiosa. Maria, nel dicembre 1846 con Clara Wolff viene inviata per un periodo di noviziato presso le Suore della Misericordia di San Carlo Borromeo a Praga, lavorando come infermiera nell'ospedale anche a Podole, Litomierzyce e Nysa. Notando però che le Suore Borromee consideravano secondaria l'assistenza dei malati nelle loro case, Maria, volendo concretizzare il carisma ricevuto da Dio di dedicarsi ai malati e ai poveri a domicilio, lasciò il loro noviziato il 30 giugno 1850. La formazione ricevuta diventò una benedizione per la nuova Congregazione. Nonostante le immancabili incomprensioni, Maria poté dedicarsi totalmente al progetto originario dell'assistenza domiciliare ai malati, poveri, sopratutto più bisognosi. Il 19 novembre 1850, festa di S. Elisabetta d'Ungheria, Maria Merkert e Francesca Werner, piene di fiducia in Dio, ripresero a Nysa l'attivitá caritativo-apostolica, scegliendo S. Elisabetta, piena di amore per Dio e per gli indigenti, come Patrona della comunitá nascente. Nove anni dopo, il 4 settembre 1859, l'Associazione di S. Elisabetta ricevette l'approvazione da parte del Vescovo di Breslavia Mons. Enrico Förster. Il 15 dicembre 1859 fu tenuto il primo capitolo generale, che elesse Maria Merkert Superiora Generale. Il 5 maggio 1860, Maria, insieme ad altre 25 religiose, emise la professione dei voti di castitá, povertá e obbedienza, più un quarto voto di servire i malati e i bisognosi. Negli anni 1863-1865 costruì a Nysa la Casa Madre della Congregazione. Nel 1864 l'Istituto riceve il riconoscimento giuridico statale. Il 7 giugno 1871, il Beato Pio IX (Giovanni Maria Mastai Ferretti, 1846-1878) concesse il Decretum Laudis alla Congregazione. Nel 1887 la Congregazione \"Suore di Santa Elisabetta\" ottiene da Papa Leone XIII (Vincenzo Gioacchino Pecci, 1878-1903) l'approvazione definitiva come Congregazione di diritto pontificio. La vita e l'attivitá di Madre Maria Merkert erano animate dallo spirito di una caritá ardente per le membra sofferenti del Corpo di Cristo. L'amore di Dio spingeva Maria all'amore verso il prossimo, a favore del quale spese tutte le sue energie fino alla morte. Nutriva, inoltre, grande devozione verso la Madonna: in Lei riconosceva un modello della loro vita spirituale; si rivolgeva a Lei per trovare conforto a tutti i suoi bisogni. Maria, Madre di Gesù era venerata come modello di fede e come mediatrice, aiutando a crescere nell'unione con Dio e a servire meglio il prossimo. Madre Maria Merkert, durante i 22 anni nei quali ebbe la direzione della Congregazione, preparò alla vita religiosa e all'assistenza ai malati circa 500 Suore, arricchì la Chiesa con 90 case religiose, sparse in 9 diocesi e in due vicariati apostolici. Chiamata la cara Madre di tutti e \"Samaritana della Slesia\", muore in concetto di santitá il 14 novembre 1872, a 55 anni di etá. Il cordoglio fu grande, oltre che tra le consorelle, anche tra le centinaia di poveri, che aveva servito sempre fedelmente e ai quali aveva dedicato la vita, inoltre, tra tanti, gli abitanti di Nysa e d'altri luoghi, essendo conosciuta ovunque e avendo ottenuto riconoscimento, rispetto e amore. La fama di santitá è continuata anche dopo la morte. Giá nell'anno 1897, cioè 25 anni dopo la sua morte, viene raccolta la documentazione inerente alla sua vita, all'attivitá e alle virtù e le relazioni scritte di testimoni oculari. Le difficili e avverse condizioni socio-politiche verificatesi nei tristi tempi, che seguirono la prima e la seconda guerra mondiale, rallentarono l'iter di tali pratiche. Ufficialmente il Processo diocesano incominciò nel febbraio dell'anno 1985 e terminò nel settembre 1997; seguirono il Decretum super Virtutibus, solennemente promulgato da SanGiovanni Paolo II (Karol Józef Wojtyła, 1978-2005) il 20 dicembre 2004, e il Decretum super Miraculo, firmato da Papa Benedetto XVI il 1° giugno 2007.Madre Maria Merkert è stata dichiarata Beata il 30 settembre 2007 nella chiesa di S. Giacomo e S. Agnese a Nysa (Opole, Polonia) dal Card. José Saraiva Martins, prefetto della Congregazione vaticana per le Cause dei Santi, per delega di Papa Benedetto XVI (Joseph Ratzinger, 2005-2013).Le \"Suore di Santa Elisabetta\" si dedicano alla cura dei poveri, dei malati e degli emarginati, all'educazione cristiana dell'infanzia e della gioventù ed alla formazione religiosa degli adulti. Sono presenti in Europa e nel mondo in più di 200 case : la sede generalizia è a Roma.Per approfondimenti:>>> Beatificazione di Madre Maria Merkert</p><hr /><h3>B. Giovanni Yu Jung-Cheol(sposo vergine e martire († 1801))</h3><hr /><p>Beati Giovanni Yu Jung-Cheol e Lutgarda Yi Sun-I Martiri coreani e sposi verginiGiovanni Yu Jung-Cheol: Jeonju, Corea del Sud, 1779 - 14 novembre 1801 Lutgarda Yi Sun-I: Seoul, Corea del Sud, 1782 - Jeonju, Corea del Sud, 31 gennaio 1802Giovanni, 19 anni, e Lutgarda, 16 anni, provenivano da due famiglie cristiane nobili e benestanti. Entrambi, dopo il battesimo, decisero di volersi consacrare al Signore, ma l’ambiente forgiato dalla tradizione confuciana non permette a giovani di famiglie ricche di non sposarsi e non avere figli. Così il primo sacerdote straniero (cinese), che li aveva cresciuti nella fede, d’accordo con i genitori, fece compiere loro il gesto di sposarsi, pur mantenendo il patto di vivere “come fratello e sorella”. Immaginabile il dileggio che li circondò, come pure il travaglio dei due nelle tentazioni, documentate anche dalle lettere rimaste di Lutgarda. Nel 1801 tutta la famiglia di Giovanni venne arrestata e condannata a morte. Il padre di Giovanni, Agostino, fra i primi convertiti coreani, venne squartato sulla pubblica piazza. Giovanni e Lutgarda, arrestati in momenti diversi, riuscirono ad inviarsi reciprocamente messaggi sostenendosi nelle sofferenze e nelle torture, nell’attesa di “vedersi in Paradiso”. Giovanni e Lutgarda fanno parte di un gruppo di 124 martiri coreani (celebrazioni singole nella ricorrenza del “dies natalis”) beatificati dal Santo Padre Francesco, il 16 agosto 2014, nel corso del suo viaggio apostolico in Corea del Sud.</p>"
        },
        {
            "id": "15",
            "imagen": "Venerdì 15 Novembre",
            "contenido": "<h3>Venerdì della XXXII settimana delle ferie del Tempo Ordinario</h3><h3>Seconda lettera di san Giovanni apostolo</h3><em>1,3.4-9.</em><p>Io, il presbitero, alla Signora eletta, e ai suoi figli che amo nella veritá: grazia, misericordia e pace siano con noi da parte di Dio Padre e da parte di Gesù Cristo, Figlio del Padre, nella veritá e nell'amore.<br>Mi sono molto rallegrato di aver trovato alcuni tuoi figli che camminano nella veritá, secondo il comandamento che abbiamo ricevuto dal Padre.<br>E ora prego te, Signora, non per darti un comandamento nuovo, ma quello che abbiamo avuto fin dal principio, che ci amiamo gli uni gli altri.<br>E in questo sta l'amore: nel camminare secondo i suoi comandamenti. Questo è il comandamento che avete appreso fin dal principio; camminate in esso.<br>Poiché molti sono i seduttori che sono apparsi nel mondo, i quali non riconoscono Gesù venuto nella carne. Ecco il seduttore e l'anticristo!<br>Fate attenzione a voi stessi, perché non abbiate a perdere quello che avete conseguito, ma possiate ricevere una ricompensa piena.<br>Chi va oltre e non si attiene alla dottrina del Cristo, non possiede Dio. Chi si attiene alla dottrina, possiede il Padre e il Figlio.</p><h3>Salmi</h3><em>119(118),1.2.10.11.17.18.</em><p>Beato l'uomo di integra condotta, <br>che cammina nella legge del Signore.<br>Beato chi è fedele ai suoi insegnamenti <br>e lo cerca con tutto il cuore.<br>Con tutto il cuore ti cerco: <br>non farmi deviare dai tuoi precetti.<br>Conservo nel cuore le tue parole <br>per non offenderti con il peccato.<br>Sii buono con il tuo servo e avrò vita, <br>custodirò la tua parola.<br>Aprimi gli occhi perché io veda <br>le meraviglie della tua legge.</p><h3>Dal Vangelo di Gesù Cristo secondo Luca</h3><em>17,26-37.</em><p>In quel tempo, Gesù disse ai suoi discepoli: «Come avvenne al tempo di Noè, così sará nei giorni del Figlio dell'uomo:<br>mangiavano, bevevano, si ammogliavano e si maritavano, fino al giorno in cui Noè entrò nell'arca e venne il diluvio e li fece perire tutti.<br>Come avvenne anche al tempo di Lot: mangiavano, bevevano, compravano, vendevano, piantavano, costruivano;<br>ma nel giorno in cui Lot uscì da Sòdoma piovve fuoco e zolfo dal cielo e li fece perire tutti.<br>Così sará nel giorno in cui il Figlio dell'uomo si rivelerá.<br>In quel giorno, chi si troverá sulla terrazza, se le sue cose sono in casa, non scenda a prenderle; così chi si troverá nel campo, non torni indietro.<br>Ricordatevi della moglie di Lot.<br>Chi cercherá di salvare la propria vita la perderá, chi invece la perde la salverá.<br>Vi dico: in quella notte due si troveranno in un letto: l'uno verrá preso e l'altro lasciato;<br>due donne staranno a macinare nello stesso luogo:<br>l'una verrá presa e l'altra lasciata».<br>Allora i discepoli gli chiesero: «Dove, Signore?». Ed egli disse loro: «Dove sará il cadavere, lá si raduneranno anche gli avvoltoi».</p><hr /><h3>S. Albert der Große(vescovo e dottore della Chiesa († 1280))</h3><p>S. Alberto, detto MagnoVescovo O.P. e Dottore della Chiesa(memoria facoltativa)Alberto Magno, conosciuto anche come Alberto il Grande, Alberto di Colonia o Doctor Universalis, figlio minore del Conte di Bollstádt, nasce a Lauingen (Svevia) nel 1205 o nel 1206, anche se molti storici indicano quale suo anno di nascita il 1193. Da giovane, comunque, fu mandato a proseguire i suoi studi presso l'Universitá di Padova, cittá scelta sia perché vi risiedeva un suo zio, sia perché Padova era famosa per la sua cultura delle arti liberali, per le quali il giovane svevo aveva una speciale predilezione. Nell'anno 1223, dopo aver ascoltato i sermoni del Beato Giordano di Sassonia, secondo Maestro Generale dell'ordine dei predicatori, divenne domenicano. Gli storici non riportano se gli studi di Alberto continuarono a Padova, Bologna, Parigi, o Colonia. Comunque, dopo averli completati, insegnò teologia a Hildesheim, Friburgo, Ratisbona, Strasburgo e Colonia. Si trovava nel convento di Colonia, intento nello studio del Liber Sententiarum di Pietro Lombardo, quando, nel 1245, gli fu ordinato di recarsi a Parigi. Qui si laureò all'universitá che più di ogni altra veniva celebrata come scuola di teologia. Durante il viaggio da Colonia a Parigi ebbe tra i suoi ascoltatori Tommaso d'Aquino, un giovane silenzioso e riflessivo del quale riconobbe il genio ed a cui predisse la futura grandezza. Il nuovo discepolo accompagnò il suo maestro a Parigi e, nel 1248, tornò con lui al nuovo Studium Generale di Colonia, del quale Alberto era stato nominato Rettore, mentre Tommaso divenne secondo professore e Magister Studentium. Al Capitolo Generale dei Domenicani tenutosi a Valenciennes nel 1250, insieme a Tommaso d'Aquino e a Pierre de Tarentaise, elaborò le norme per la direzione degli studi e per la determinazione del sistema di meriti all'interno dell'ordine. Quindi, nel 1254, fu eletto provinciale per la Germania, incarico difficile che ricoprì con efficienza e responsabilitá. Nel 1256 si recò a Roma per difendere gli ordini mendicanti dagli attacchi di Guglielmo di Saint-Amour, il cui libro, De novissimis temporum periculis, fu condannato da Pp Alessandro IV (Rinaldo di Jenne, 1254-1261) il 5 ottobre 1256.Durante la sua permanenza nell'Urbe, Alberto ricoprì l'ufficio di Maestro del Sacro Palazzo. Nel 1257, per dedicarsi allo studio ed all'insegnamento, rassegnò le dimissioni dall'ufficio di provinciale. Nell'anno 1260 fu consacrato vescovo di Ratisbona. Umberto di Romans, Maestro Generale dei Domenicani, temendo di perdere i servigi di Alberto, tuttavia, cercò di impedirne la nomina, ma fallì. Alberto, infatti, governò la diocesi fino al 1262 quando, dopo che furono accettate le sue dimissioni, riprese volontariamente l'ufficio di professore presso lo Studium di Colonia.Nel 1274 fu invitato da Pp Gregorio X (Tebaldo Visconti, 1271-1276) a partecipare ai lavori del secondo Concilio di Lione, alle cui conclusioni prese parte attiva. L'annuncio della morte di Tommaso d’Aquino a Fossanova, durante il viaggio che aveva intrapreso per partecipare ai lavori del Concilio, fu un duro colpo per Alberto, che lo commentò dichiarando che “La luce della Chiesa” si era estinta. Il suo antico spirito e vigore tornarono a galla nel 1277, quando fu annunciato che Etienne Templier, arcivescovo di Parigi, ed altri volevano condannare gli scritti di S. Tommaso perché li consideravano poco ortodossi. Per tale motivo si mise in viaggio alla volta di Parigi, deciso a difendere la memoria del suo discepolo.Qualche tempo dopo, nel 1278 (anno in cui scrisse il suo testamento), ebbe dei vuoti di memoria; la sua forte mente a poco a poco si offuscò, il suo corpo, fiaccato da una vita austera di privazioni e di lavoro, cedette sotto il peso degli anni e morì il 15 novembre 1280. Fu sepolto nella chiesa parrocchiale di S. Andrea a Colonia. Alberto Magno è considerato il più grande filosofo e teologo tedesco del medioevo sia per la sua grande erudizione che per il suo impegno a livello logico-filosofico nel far coesistere fede e ragione applicando la filosofia aristotelica al pensiero cristiano. Fu beatificato da Pp Gregorio XV (Alessandro Ludovisi, 1621-1623) nel 1622. Nel settembre 1872, i vescovi tedeschi, riuniti a Fulda, inviarono alla Santa Sede una petizione per la sua canonizzazione. Finalmente, nel 1931, Pp Pio XI (Ambrogio Damiano Achille Ratti, 1922-1939) lo elevò agli onori dell'altare e lo proclamò Dottore della Chiesa. Nel 1941 il Venerabile Pio XII (Eugenio Pacelli, 1939-1958) lo dichiarò patrono dei cultori delle Scienze naturali.Significato del nome Alberto: «di illustre nobiltá» (tedesco).Per approfondimenti, leggere la Catechesi di Papa Benedetto XVI: >>> Sant'Alberto Magno [Croato, Francese, Inglese, Italiano, Portoghese, Spagnolo, Tedesco]</p><hr /><h3>B. Maddalena Caterina Morano(suora F.M.A. (1847-1908))</h3><hr /><p>Beata Maddalena Caterina MoranoSuora “Figlie di Maria Ausiliatrice”Nel Martirologio Romano la memoria è il 26 marzo. A livello locale e nella sua Congregazione è celebrata il 15 novembre.Maddalena Caterina Morano, sesta di otto figli, nasce a Chieri, in provincia di Torino, il 15 novembre del 1847. A otto anni perde il padre Francesco e la sorella maggiore e inizia ad aiutare la madre nel lavoro. Riprende gli studi grazie allo zio sacerdote. La maestra la nomina aiutante delle più piccole.Intanto incontra per la prima volta don Bosco, che si trovava di passaggio a Buttigliera d’Asti. Maddalena è portata all’insegnamento e a 17 anni, presso la Scuola di Pinerolo, consegue il diploma magistrale.A 19 anni inizia a insegnare a Montaldo Torinese: lo fará con diligenza e competenza per quattordici anni, guadagnandosi il rispetto e la stima di tutto il paese. Nel 1878 Maddalena si consiglia col suo direttore spirituale e, dopo aver comprato una casa alla madre con i suoi risparmi, va a parlare con don Bosco che l’indirizza a Mornese dove Madre Mazzarello l’accoglie festante; fu subito messa ad insegnare. Nel 1880 si consacra a Dio con i voti perpetui e, in quell’occasione, ripete a Gesù la sua preghiera: “Signore, non permettere che io muoia senza essere arrivata alla santitá. Fammi Santa!”.Nel 1881, sotto richiesta dell’arcivescovo di Catania, Maddalena viene inviata a dirigere la nuova opera di Trecastagni, dove servivano tre maestre. Per quattro anni dirige, insegna, lava, cucina, è catechista ma soprattutto testimone, tanto che cominciano a bussare le ragazze: “vogliamo essere come lei!” Dopo una pausa di un anno a Torino, dove dirige la casa FMA di Valdocco, viene rimandata in Sicilia come visitatrice, direttrice e maestra delle novizie.Ha il compito di fondare nuove case e di formare sante suore. Volgendo costantemente “uno sguardo alla terra e dieci al Cielo”, apre scuole, oratori, convitti e laboratori in ogni parte dell'isola. Sorgono nuove numerose vocazioni, attratte dal suo zelo apostolico e dal clima comunitario che si crea intorno a lei. Il suo molteplice apostolato è apprezzato e incoraggiato dai Vescovi. A Catania le affidano l'intera Opera dei catechismi, la fondazione di nuovi oratori e il Convitto dell’Istituto Magistrale. Devotissima di S. Giuseppe e di Maria Ausiliatrice, che la guidarono nelle nuove fondazioni, riuscì ad inculturare fedelmente il carisma di don Bosco e il Sistema Preventivo. Minata da un'affezione tumorale, il 26 marzo 1908 suor Maddalena Caterina Morano muore a Catania. Alla sua morte le case della Sicilia sono 18, le suore 142, le novizie 20, le postulanti 9. Le sue spoglie, esumate il 1° dicembre 1993, oggi sono deposte in un’urna di vetro esposte ai fedeli nella nuova cappella. Esse hanno riposato nel cimitero di Alì Terme fino al 12 settembre 1939, giorno in cui vennero trasportate nella cappella dell’Istituto Maria Ausiliatrice, la “casa del suo cuore”, in mezzo alle sue figlie.Maddalena Caterina Morano è statabeatificatada SanGiovanni Paolo II (Karol Józef Wojtyła, 1978-2005) il 5 novembre 1994, nella stessa cittá dov’era morta.Per approfondimenti:>>> Maddalena Caterina Morano</p><hr /><h3>B. Jul Bonati(sacerdote e martire in Albania (1951))</h3><hr /><p>Beato Jul Bonati Sacerdote e martire (*Scutari, Albania, 24 maggio 1874 Durazzo, Albania, 15 novembre 1951)Jul Bonati, giá membro della Compagnia di Gesù, fu poi vicario generale della diocesi di Durazzo. Al momento dell’arresto da parte della polizia comunista, era parroco di Vlora. Vittima di pesanti torture, assistette monsignor Vinçenc Prennushi, arcivescovo di Durazzo, nella sua agonia. Di lì a poco venne destinato all’ospedale psichiatrico di Durazzo, dove morì il 15 novembre 1951. Jul Bonati, inserito nel gruppo dei 38 martiri uccisi in Albania durante il regime comunista, è stato beatificato il 5 novembre 2016 (>>> BB. Martiri Albanesi: Vinçenc Prennushi e 37 compagni), sulla piazza della cattedrale di Santo Stefano a Scutari (Albania). A celebrare la Messa in rappresentanza del Papa, il card. Angelo Amato, alla presenza di dieci mila fedeli, molti arrivati dall'estero. Tra i partecipanti anche il Capo dello Stato, Bujar Nichani, il presidente del Parlamento, diversi ministri e rappresentanti delle altre religioni.</p>"
        },
        {
            "id": "16",
            "imagen": "Sabato 16 Novembre",
            "contenido": "<h3>Sabato della XXXII settimana delle ferie del Tempo Ordinario</h3><h3>Terza lettera di san Giovanni apostolo</h3><em>1,5-8.</em><p>Carissimo, tu ti comporti fedelmente in tutto ciò che fai in favore dei fratelli, benché forestieri.<br>Essi hanno reso testimonianza della tua caritá davanti alla Chiesa, e farai bene a provvederli nel viaggio in modo degno di Dio,<br>perché sono partiti per amore del nome di Cristo, senza accettare nulla dai pagani.<br>Noi dobbiamo perciò accogliere tali persone per cooperare alla diffusione della veritá.</p><h3>Salmi</h3><em>112(111),1-2.3-4.5-6.</em><p>Beato l'uomo che teme il Signore <br>e trova grande gioia nei suoi comandamenti.<br>Potente sulla terra sará la sua stirpe, <br>la discendenza dei giusti sará benedetta.<br>Onore e ricchezza nella sua casa, <br>la sua giustizia rimane per sempre.<br>Spunta nelle tenebre come luce per i giusti, <br>buono, misericordioso e giusto.<br>Felice l'uomo pietoso che dá in prestito, <br>amministra i suoi beni con giustizia.<br>Egli non vacillerá in eterno: <br>il giusto sará sempre ricordato.</p><h3>Dal Vangelo di Gesù Cristo secondo Luca</h3><em>18,1-8.</em><p>In quel tempo, Gesù disse ai suoi discepoli una parabola sulla necessitá di pregare sempre, senza stancarsi:<br>«C'era in una cittá un giudice, che non temeva Dio e non aveva riguardo per nessuno.<br>In quella cittá c'era anche una vedova, che andava da lui e gli diceva: Fammi giustizia contro il mio avversario.<br>Per un certo tempo egli non volle; ma poi disse tra sé: Anche se non temo Dio e non ho rispetto di nessuno,<br>poiché questa vedova è così molesta le farò giustizia, perché non venga continuamente a importunarmi».<br>E il Signore soggiunse: «Avete udito ciò che dice il giudice disonesto.<br>E Dio non fará giustizia ai suoi eletti che gridano giorno e notte verso di lui, e li fará a lungo aspettare?<br>Vi dico che fará loro giustizia prontamente. Ma il Figlio dell'uomo, quando verrá, troverá la fede sulla terra?».</p><hr /><h3>S. Giuseppe Moscati «Il Medico Santo» di Napoli()</h3><p>San Giuseppe Moscati“Il medico Santo” di NapoliLa morte, per i cristiani, è la nascita al Cielo e per questo le feste dei santi si celebrano nel giorno della loro dipartita dal mondo. Anche la festa di S. Giuseppe Moscati doveva tenersi il 12 aprile di ogni anno, ma, per motivi pastorali (evitare che la festa cadesse durante il periodo quaresimale), si è ottenuto, dalla Congregazione per il Culto Divino, di celebrarla il 16 novembre. In questo giorno, infatti, nel 1930, i resti mortali del Santo furono trasferiti nella chiesa del Gesù Nuovo e, in questo stesso giorno, nel 1975, fu beatificato.Poiché il Martirologio Romano e i calendari liturgici e non, in generale, pongono la memoria al 12 aprile, questa composizione agiografica si trova e al 12 aprile e al 16 novembre.Giuseppe Moscati nasce il 25 luglio 1880 a Benevento, settimo tra i nove figli del magistrato Francesco Moscati e di Rosa De Luca, dei marchesi di Roseto. Fu battezzato il 31 luglio 1880.Nel 1881 la famiglia Moscati si trasferì ad Ancona e poi a Napoli, ove Giuseppe fece la sua prima comunione nella festa dell'Immacolata del 1888. Dal 1889 al 1894 Giuseppe compì i suoi studi ginnasiali e poi quelli liceali al \"Vittorio Emanuele\", conseguendovi con voti brillanti la licenza liceale nel 1897, all'etá di appena 17 anni. Pochi mesi dopo, cominciò gli studi universitari presso la facoltá di medicina dell'Ateneo partenopeo. Fin dalla più giovane etá, Giuseppe Moscati dimostra una sensibilitá acuta per le sofferenze fisiche altrui; ma il suo sguardo non si ferma ad esse: penetra fino agli ultimi recessi del cuore umano. Vuole guarire o lenire le piaghe del corpo, ma è, al tempo stesso, profondamente convinto che anima e corpo sono tutt'uno e desidera ardentemente di preparare i suoi fratelli sofferenti all'opera salvifica del Medico Divino.Il 4 agosto 1903, Giuseppe Moscati conseguì la laurea in medicina con pieni voti e diritto alla stampa, coronando così in modo degno il “curriculum” dei suoi studi universitari. Dal 1904 il Moscati, dopo aver superato due concorsi, presta servizio di coadiutore all'ospedale degl'Incurabili, a Napoli, e fra l'altro organizza l'ospedalizzazione dei colpiti di rabbia e, mediante un intervento personale molto coraggioso, salva i ricoverati nell'ospedale di Torre del Greco, durante l'eruzione del Vesuvio nel 1906.Negli anni successivi Giuseppe Moscati consegue l'idoneitá, in un concorso per esami, al servizio di laboratorio presso l'ospedale di malattie infettive Domenico Cotugno. Nel 1911 prende parte al concorso pubblico per sei posti di aiuto ordinario negli Ospedali Riuniti e lo vince in modo clamoroso. Si succedono le nomine a coadiutore ordinario, negli ospedali e poi, in seguito al concorso per medico ordinario, la nomina a direttore di sala, cioè a primario. Durante la prima guerra mondiale è direttore dei reparti militari negli Ospedali Riuniti. A questo “curriculum” ospedaliero si affiancano le diverse tappe di quello universitario e scientifico: dagli anni universitari fino al 1908, il Moscati è assistente volontario nel laboratorio di fisiologia; dal 1908 in poi è assistente ordinario nell'Istituto di Chimica fisiologica. In seguito a concorso viene nominato preparatore volontario della III Clinica Medica, e preposto al reparto chimico fino al 1911. Contemporaneamente, percorre i diversi gradi dell'insegnamento.Nel 1911 ottiene, per titoli, la Libera Docenza in Chimica fisiologica; ha l'incarico di guidare le ricerche scientifiche e sperimentali nell'Istituto di Chimica biologica. Dal 1911 insegna, senza interruzioni, “Indagini di laboratorio applicate alla clinica” e “Chimica applicata alla medicina”, con esercitazioni e dimostrazioni pratiche. A titolo privato, durante alcuni anni scolastici, insegna a numerosi laureati e studenti semeiologia (studio di ogni tipo di segno, sia esso linguistico, visivo, gestuale, ecc.) e casuistica ospedaliera, clinica e anatomo-patologica. Per vari anni accademici espleta la supplenza nei corsi ufficiali di Chimica fisiologica e Fisiologia. Nel 1922, consegue la Libera Docenza in Clinica Medica generale, con dispensa dalla lezione o dalla prova pratica ad unanimitá di voti della commissione.Celebre e ricercatissimo nell'ambiente partenopeo quando è ancora giovanissimo, il professore Moscati conquista ben presto una fama di portata nazionale ed internazionale per le sue ricerche originali, i risultati delle quali vengono da lui pubblicati in varie riviste scientifiche italiane ed estere. Non sono tuttavia unicamente e neppure principalmente le doti geniali ed i successi clamorosi del Moscati che suscitano la meraviglia di chi lo avvicina. Più di ogni altra cosa è la sua stessa personalitá che lascia un'impressione profonda in coloro che lo incontrano, la sua vita limpida e coerente, tutta impregnata di fede e di caritá verso Dio e verso gli uomini. Il Moscati è uno scienziato di prim'ordine; ma per lui non esistono contrasti tra la fede e la scienza: come ricercatore è al servizio della veritá e la veritá non è mai in contraddizione con se stessa né, tanto meno, con ciò che la Veritá eterna ci ha rivelato. Il Moscati vede nei suoi pazienti il Cristo sofferente, lo ama e lo serve in essi. È questo slancio di amore generoso che lo spinge a prodigarsi senza sosta per chi soffre, a non attendere che i malati vadano a lui, ma a cercarli nei quartieri più poveri ed abbandonati della cittá, a curarli gratuitamente, anzi, a soccorrerli con i suoi propri guadagni. E tutti, ma in modo speciale coloro che vivono nella miseria, intuiscono ammirati la forza divina che anima il loro benefattore. Così il Moscati diventa l'apostolo di Gesù: senza mai predicare, annuncia, con la sua caritá e con il modo in cui vive la sua professione di medico, il Divino Pastore e conduce a lui gli uomini oppressi e assetati di veritá e di bontá. L'attivitá esterna cresce costantemente, ma si prolungano pure le sue ore di preghiera e si interiorizzano progressivamente i suoi incontri con Gesù sacramentato.La sua concezione del rapporto tra fede e scienza ben si riassume in due suoi pensieri: « Non la scienza, ma la caritá ha trasformato il mondo, in alcuni periodi; e solo pochissimi uomini son passati alla storia per la scienza; ma tutti potranno rimanere imperituri, simbolo dell'eternitá della vita, in cui la morte non è che una tappa, una metamorfosi per un più alto ascenso, se si dedicheranno al bene.»«La scienza ci promette il benessere e tutto al più il piacere; la religione e la fede ci danno il balsamo della consolazione e la vera felicitá...»Il 12 aprile 1927, il prof. Moscati dopo aver preso parte alla Messa, come ogni giorno, ed aver atteso ai suoi compiti in Ospedale e allo studio privato, si sentì male e spirò sulla sua poltrona, stroncato in piena attivitá, a soli 46 anni; la notizia del suo decesso viene annunciata e propagata di bocca in bocca con le parole: “È morto il medico Santo”.Giuseppe Moscati è statoelevato agli onori dell'altaredal BeatoPaolo VI (Giovanni Battista Montini, 1963-1978), nel corso dell'Anno Santo, il 16 novembre 1975;è stato canonizzato da S.Giovanni Paolo II (Karol Józef Wojtyła, 1978-2005), il 25 ottobre 1987.Per approfondimenti: >>> San Giuseppe Moscati</p><hr /><h3>S. Gertrud von Helfta (la Grande)(vergine (1256-1302))</h3><hr /><p>Santa Gertrude (Geltrude) la Grande(o di Hefta), VergineGertrude nasce il 6 gennaio del 1256, festa dell’Epifania, nella Turingia probabilmente ad Eisleben, a nord ovest di Lipsia, ma non si sa nulla dei genitori. Della sua infanzia rimane solamente un avvenimento decisivo: l’entrata all'etá di 5 anni, nel 1261, nel monastero cistercense di Helfta nella Sassonia (da qui il nome di Gertrude di Helfta). Per vent’anni niente di eccezionale. Lo studio e la preghiera furono la sua attivitá principale. Era di intelligenza pronta ed acuta che la faceva eccellere tra le sue consorelle (rimase sempre umile lo stesso), e nello studio mise tutta la sua passione ed impegno. Non risparmiò fatica per consolidare la propria cultura nel campo delle lettere, della filosofia, del canto e nell’arte della miniatura. Questa sua dedizione totale allo studio di Gertrude era anche favorita dal “clima culturale” che si respirava in questo monastero (negli ultimi decenni del 1200) dovuto alla presenza di alcune monache eccezionali. Geltrude di Hackeborn, badessa e sua sorella Matilde che diventerá anche lei badessa, e scriverá un’opera di alto valore spirituale il “Liber specialis gratiae”.Ma la svolta decisiva o “conversione” non venne grazie a questo “clima” anche se altamente culturale e spirituale che si respirava nel suo monastero. C’è stata una... “spinta” gentile dall’alto (diversa dalla metodologia poco “soft” usata da Dio con Paolo di Tarso sulla via di Damasco). Gertrude pensava con più passione allo studio e alla propria crescita culturale che alle cose religiose e agli impegni spirituali. Questi ultimi li viveva un po’ tiepidamente. Verso la fine del 1280 entrò in crisi: provò l’angosciosa sensazione di sentirsi assolutamente sola, sperduta, inutile e avvilita mentre assisteva al crollo di tutti i suoi ideali umani. Da questo abisso di angoscia e solitudine esistenziale, ella rinacque spiritualmente donandosi a Cristo incondizionatamente e totalmente. Ecco la conversione. Che cosa era avvenuto? Era il 27 gennaio 1281 quando ebbe una prima visione del Cristo Redentore, nella sembianza di un adolescente. Scrisse poi lei stessa: “Io lodo, io adoro, io benedico, io ringrazio come posso la vostra sapiente misericordia e la vostra misericordiosa sapienza, perché voi, mio Creatore e mio Redentore, vi sforzaste di ridurre una testa indomabile sotto il vostro giogo soave…”. Questa conversione agì particolarmente su due fronti: quello ascetico e culturale. Gertrude riprese con vigore e rigore l’osservanza della regola religiosa, inasprita liberamente con lunghe veglie e digiuni, che culminarono poi in lunga serie di sofferenze e malattie. La seconda svolta si ebbe sui suoi interessi culturali. Gertrude tagliò netto con le discipline profane e si dedicò esclusivamente allo studio della Scrittura, della teologia e delle opere patristiche, privilegiando S. Agostino, S. Gregorio Magno, S. Bernardo e Ugo da S. Vittore.Dopo la conversione si preoccupò non solo di studiare per sé ma di fare anche dono agli altri delle scoperte spirituali fatte nelle rivelazioni e nelle riflessioni. Abbiamo così Gertrude scrittrice e de-scrittrice della propria esperienza spirituale.Due le opere principali che hanno consacrato Gertrude come una scrittrice di mistica. La prima chiamata “L'araldo del divino amore”. Qui descrisse le visioni e rivelazioni che ella ebbe da Gesù Cristo e la straordinaria confidenza che ebbe con Lui. La seconda opera ha per titolo “Gli esercizi spirituali”. Essi consistono in varie preghiere e meditazioni di ispirata bellezza e si dividono in sette differenti esercizi. Protesa verso la comunione senza fine, conclude la sua vicenda terrena il 17 novembre del 1301 o 1302, all’etá di circa 46 anni.Per approfondimenti, leggere la Catechesi di Papa Benedetto XVI: >>> Santa Gertrude la Grande [Francese, Inglese, Italiano, Portoghese, Spagnolo, Tedesco]Per scaricare i cinque libri dell'Araldo del Divino AmoreLibro 1 di 5 scaricaLibro 2 di 5scaricaLibro 3 di 5 scaricaLibro 4 di 5 scaricaLibro 5 di 5 scarica</p><hr /><h3>S. Agnese di Assisi(sorella di santa Chiara (1197-1253))</h3><hr /><p>Sant’Agnese di Assisi Religiosa, sorella di santa ChiaraAgnese di Assisi, al secolo Caterina Scifi, nasce ad Assisi nel 1197. Era la seconda figlia del conte Favarone di Offreduccio Scifi; sua madre Ortolana (venerata come beata) apparteneva alla nobile famiglia dei Fiumi e suo cugino Rufino era uno dei Tre Compagni di san Francesco d'Assisi. Agnese, battezzata con il nome di Caterina, è nata circa tre anni dopo la sorella Chiara. Successivamente nacque Beatrice. L'infanzia di Agnese trascorse tra il palazzo del padre in cittá e quello di Sasso Rosso sul Monte Subasio. Il 28 marzo 1211 (Domenica delle Palme) la sorella maggiore Chiara, mossa dalla predicazione e dall'esempio di san Francesco, lasciò la casa paterna per seguirne gli insegnamenti. Quindici giorni più tardi (Seconda Domenica di Pasqua), secondo alcune leggende agiografiche, Caterina si rifugiò nel monastero di Sant'Angelo in Panzo, dove le suore benedettine avevano offerto rifugio a Chiara, e decise di condividere la vita di povertá e penitenza di sua sorella. Adirato per questa decisione, secondo quanto narrato in dettaglio nelle \"Cronache dei Ventiquattro Generali\", il padre mandò suo fratello Monaldo con alcuni parenti e uomini armati al monastero di Sant'Angelo per costringere Caterina, nel caso la persuasione non fosse bastata, a ritornare a casa. La leggenda devozionale racconta come Monaldo, fuori di sé dalla rabbia, abbia sguainato la spada per colpire la giovane senza riuscire nell'intento. Il suo braccio, infatti, cadde, privo di forza, lungo il fianco; gli altri allora trascinarono Caterina, afferrandola per i capelli, fuori dal monastero e colpendola ripetutamente a calci. Chiara arrivò immediatamente per soccorrere la sorella, ma miracolosamente il corpo di Caterina diventò talmente pesante che i familiari invano tentarono di trasportarla; alla fine la lasciarono, mezza morta, in un campo vicino al monastero. Secondo questo racconto i parenti di Caterina furono costretti a ritirarsi e a permetterle di rimanere con la sorella Chiara, sopraffatti da un potere spirituale contro il quale la forza fisica nulla poteva. Il giorno seguente Francesco, insieme a frate Bernardo, accompagnarono le due sorelle a San Damiano, in un piccola e grezza dimora adiacente all'umile santuario che Francesco stesso aiutò a ricostruire. Nella Cronaca si racconta che Francesco chiese ad Agnese se era sicura di voler donare tutta la sua vita a Gesù Cristo, specialmente dopo la terribile prova subìta; alla risposta affermativa della giovane, le tagliò i capelli, le diede l'abito della Povertá e le cambiò il nome di Caterina con Agnese. Donne di ogni ceto provenienti da Assisi si unirono a Chiara e Agnese che fondarono l'Ordine delle ‘Povere Dame di San Damiano’, o delle ‘Clarisse’, come vennero in seguito chiamate queste suore di ispirazione francescana. Nel 1219 Agnese, nonostante la sua giovane etá, fu scelta da Francesco per fondare e guidare una comunitá di Povere Dame a Monticelli, vicino a Firenze, che con il corso del tempo divenne quasi più famosa di quella di San Damiano. Piena di zelo per la diffusione dell'Ordine, Agnese fondò da Monticelli alcuni monasteri di Povere Dame nell'Italia settentrionale, inclusi quelli di Mantova, Venezia e Padova, ognuno dei quali dichiarava nei propri intenti di osservare la stessa fedeltá agli insegnamenti di Francesco e Chiara. Nel 1253 Agnese fu chiamata a San Damiano, durante l'ultima malattia di Chiara, e qui l'assistette fino alla morte (11 agosto) e al successivo funerale. Purtroppo, il suo corpo debole e provato dalle fatiche, sopportate in passato, cedette di fronte al dolore per la morte della sorella, e così pochi giorni dopo, il 27 agosto dello stesso anno, Agnese morì. La madre, Ortolana, e la sorella più giovane, Beatrice, che avevano entrambe seguito Chiara e Agnese nell'Ordine, erano giá morte. I resti di sant'Agnese riposano nella cappella a lei dedicata all'interno della Chiesa di Santa Chiara ad Assisi, vicino alla madre Ortolana ed alla sorella Beatrice. Dopo la sua morte i devoti le attribuirono numerosi miracoli. Il Papa Benedetto XIV (Prospero Lorenzo Lambertini, 1740-1758) consentì all'Ordine francescano di celebrare la sua festa il 16 novembre.</p>"
        },
        {
            "id": "17",
            "imagen": "Domenica 17 Novembre",
            "contenido": "<h3>XXXIII Domenica del Tempo Ordinario</h3><h3>Libro di Daniele</h3><em>12,1-3.</em><p>In quel tempo sorgerá Michele, il gran principe, che vigila sui figli del tuo popolo. Vi sará un tempo di angoscia, come non c'era mai stato dal sorgere delle nazioni fino a quel tempo; in quel tempo sará salvato il tuo popolo, chiunque si troverá scritto nel libro.<br>Molti di quelli che dormono nella polvere della terra si risveglieranno: gli uni alla vita eterna e gli altri alla vergogna e per l'infamia eterna.<br>I saggi risplenderanno come lo splendore del firmamento; coloro che avranno indotto molti alla giustizia risplenderanno come le stelle per sempre.</p><h3>Salmi</h3><em>16(15),5.8.9-10.11.</em><p>Il Signore è mia parte di ereditá e mio calice: <br>nelle tue mani è la mia vita.<br>Io pongo sempre innanzi a me il Signore, <br>sta alla mia destra, non posso vacillare.<br>Di questo gioisce il mio cuore, esulta la mia anima; <br>anche il mio corpo riposa al sicuro,<br>perché non abbandonerai la mia vita nel sepolcro, <br>né lascerai che il tuo santo veda la corruzione.<br>Mi indicherai il sentiero della vita, <br>gioia piena nella tua presenza, <br>dolcezza senza fine alla tua destra.</p><h3>Lettera agli Ebrei</h3><em>10,11-14.18.</em><p>fratelli, ogni sacerdote si presenta giorno per giorno a celebrare il culto e ad offrire molte volte gli stessi sacrifici che non possono mai eliminare i peccati.<br>Egli al contrario, avendo offerto un solo sacrificio per i peccati una volta per sempre si è assiso alla destra di Dio,<br>aspettando ormai solo che i suoi nemici vengano posti sotto i suoi piedi.<br>Poiché con un'unica oblazione egli ha reso perfetti per sempre quelli che vengono santificati.<br>Ora, dove c'è il perdono di queste cose, non c'è più bisogno di offerta per il peccato.</p><h3>Dal Vangelo di Gesù Cristo secondo Marco</h3><em>13,24-32.</em><p>In quei giorni, dopo quella tribolazione, il sole si oscurerá e la luna non dará più il suo splendore<br>e gli astri si metteranno a cadere dal cielo e le potenze che sono nei cieli saranno sconvolte.<br>Allora vedranno il Figlio dell'uomo venire sulle nubi con grande potenza e gloria.<br>Ed egli manderá gli angeli e riunirá i suoi eletti dai quattro venti, dall'estremitá della terra fino all'estremitá del cielo.<br>Dal fico imparate questa parabola: quando gia il suo ramo si fa tenero e mette le foglie, voi sapete che l'estate è vicina;<br>così anche voi, quando vedrete accadere queste cose, sappiate che egli è vicino, alle porte.<br>In veritá vi dico: non passerá questa generazione prima che tutte queste cose siano avvenute.<br>Il cielo e la terra passeranno, ma le mie parole non passeranno.<br>Quanto poi a quel giorno o a quell'ora, nessuno li conosce, neanche gli angeli nel cielo, e neppure il Figlio, ma solo il Padre. Vegliare per non essere sorpresi</p><hr /><h3>S. Elisabetta d'Ungheria(religiosa (1207-1231))</h3><p>Sant' Elisabetta d'UngheriaRegina, vedova, religiosa(memoria)Elisabetta, figlia di Andrea II il Gerosolimitano, re d'Ungheria, Galizia e Lodomira, e della sua prima moglie Gertrude di Merania, nasce a Sárospatak nel 1207. Nel 1211, a soli quattro anni di etá è giá fidanzata; i suoi genitoril'hanno promessa in sposa a Ludovico IV, figlio ed erede del sovrano di Turingia(all'epoca, questa regione tedesca è una signoria indipendente, il cui sovrano ha il titolo di Landgraf, langravio), Ermanno I, per suggellare l'alleanza delle due dinastie nella lotta contro l'imperatore Ottone IV. Subito viene condotta nel regno del futuro marito, per vivere e crescere lì, tra la cittá di Marburgo e Wartburg il castello presso Eisenach, dove venne educata dalla futura suocera, Sofia di Baviera. Nel 1217 muore il langravio di Turingia, Ermanno I. Gli succede il figlio, Ludovico IV, che nel 1221 sposa solennemente la quattordicenne Elisabetta. Ora i sovrani sono loro due: lei viene chiamata “Elisabetta di Turingia”.Nel 1222 nasce il loro primo figlio, Ermanno. Seguono due bambine: nel 1224 Sofia (poi moglie di Enrico II di Brabante) e, il 29 settembre 1227, Gertrude, che divenne badessa di Altenberg; quest'ultima viene al mondo giá orfana di padre: l'11 settembre del 1227 Ludovico IV morì ad Otranto, mentre aspettava per imbarcarsi con Federico II alla volta della Terra Santa, dove doveva partecipare alla sesta crociata. Vedova a vent'anni con tre figli, Elisabetta riceve indietro la dote, e c'è chi fa progetti per lei: può risposarsi, a quell'etá, oppure entrare in un monastero come altre regine, per viverci da regina, o anche da penitente in preghiera.Si pose sotto la direzione spirituale del teologo Corrado di Marburgo: entrò nel Terzo Ordine Regolare di S. Francesco e ritiratasi nell'ospedale, che aveva fatto erigere nel 1228 a Marburgo con i soldi della sua dote, si dedicò alla cura dei malati, visitandoli due volte al giorno, fino alla sua morte. Dopo la sua morte, il confessore rivelerá che, ancora vivente il marito, lei si dedicava ai malati, anche a quelli ripugnanti: “Nutrì alcuni, ad altri procurò un letto, altri li portò sulle proprie spalle, prodigandosi sempre, senza mettersi tuttavia in contrasto con suo marito”.Collocava la sua dedizione in una cornice di normalitá che includeva anche piccoli gesti “esteriori”, ispirati non a semplice benevolenza, ma al rispetto vero per gli “inferiori”: come il farsi dare del tu dalle donne di servizio. Ed era poi attenta a non eccedere con le penitenze personali, che potessero indebolirla e renderla meno pronta all'aiuto. Vive da povera e da povera si ammala, rinunciando pure al ritorno in Ungheria, come vorrebbero i suoi genitori, re e regina.Muore a Marburgo, a 24 anni, il 17 novembre 1231 ed è subito “gridata santa” da molte voci che inducono papa Gregorio IX (Ugolino dei Conti di Segni, 1227-1241) a ordinare l'inchiesta sui prodigi che le si attribuiscono. Questo lavoro fu reso difficile da complicazioni anche tragiche: muore assassinato il confessore di lei e l'arcivescovo di Magonza cerca di sabotare le indagini ma Roma le fa riprendere.Venne proclamata santa a Perugia da Pp Gregorio IX il 27 maggio 1235 (festa della Pentecoste): la memoria liturgica della santa, originariamente fissata al 19 novembre, fu spostata, nel 1969, al 17 novembre, suo “dies natalis”.In Ungheria, però, la sua festa continua ad essere celebrata il 19 novembre. È patrona dei panettieri e degli ospedalieri (secondo la tradizione, avrebbe trasformato in rose i pani che aveva nascosto per i poveri e gli ammalati) ed è, con S. Luigi dei Francesi, patrona principale del Terzo Ordine Regolare di S. Francesco.I suoi resti, trafugati da Marburgo, durante i conflitti al tempo della Riforma protestante, sono ora custoditi in parte a Vienna.Significato del nome Elisabetta : «Dio mio giuramento» (ebraico).Per approfondimenti, leggere la Catechesi di Papa Benedetto XVI: >>> Santa Elisabetta d’Ungheria [Croato, Francese, Inglese, Italiano, Portoghese, Spagnolo, Tedesco]</p><hr /><h3>S. Ugo di Lincoln (GB)(monaco e vescovo (1140-1200))</h3><hr /><p>Sant’Ugo di Lincoln Monaco certosino e vescovoUgo, nasce nel castello di Avalon vicino Grenoble in Borgogna, nel 1140, discendente di nobile famiglia e terzo di tre figli di Guglielmo ed Anna. Rimasto orfano ad otto anni, entrò insieme a suo padre nel convento di canonici regolari di Villard-Benoit nel Delfinato. A 25 anni, ormai giá diacono, decise di diventare certosino nella vicina Grande Chartreuse. Verso il 1175, grazie alle sue capacitá, fu nominato procuratore, con l’incarico dell’accoglienza degli ospiti e del controllo dei fratelli conversi. Nello svolgimento di questa mansione egli aveva preso come massima un detto di sant’Onorato d’Arles che amava citare spesso: “Sempre dovrai scuotere dal torpore gli indolenti e riportare alla quiete i troppo zelanti”. Ebbe come procuratore l’opportunitá di conoscere Pietro di Tarantasia, futuro papa Innocenzo V e il cavaliere di Maurienne, che lo fece conoscere personalmente al re Enrico II d’Inghilterra.Nel 1178 il suddetto re, affascinato dal suo carisma, lo sceglie per reggere la prima certosa edificata in Inghilterra, da lui precedentemente costruita, la certosa di Witham. La comunitá certosina riprese vigore, gli edifici furono ultimati e la reputazione di santitá di Ugo si sparse in tutta l’Inghilterra del Sud. Nel 1186 lo stesso re volle Ugo come vescovo della grande diocesi di Lincoln. La sua opera come vescovo fu immensa: fu efficiente e coraggioso, ricostruì la cattedrale danneggiata dal terremoto, riorganizzò le scuole di Lincoln, le quali in quell’epoca furono al secondo posto in Europa dopo quelle di Parigi. Soccorse continuamente i lebbrosi, i bambini, gli oppressi, ed in particolare gli ebrei, per i quali rischiò anche la vita. Pur essendo diventato amico personale di tre re inglesi e di uno scozzese, era intransigente nel difendere la libertá della Chiesa contro il potere secolare, e fu per questo soprannominato il “martello dei re”. Era famoso per la sua giustizia incorrotta, tanto chetre papi lo nominarono arbitro della Santa Sede in diversi casi, nei quali vi erano altri vescovi inglesi in contesa fra loro.Si narra che Ugo, un mese all’anno, si ritirava nella sua certosa di Witham con grande felicitá, e viveva la normale vita di certosino, lavando anche i piatti, il suo passatempo preferito!!! Nel 1200, su richiesta di re Giovanni I d’Inghilterra, Ugo fu scelto come ambasciatore, sottoscrivendo, il 22 maggio 1200, un trattato di pace a Le Goulet. Mentre soggiornava in Francia, egli ebbe modo di visitare le certose di Arvière (dove incontrò Artoldo), Lugny, Val San Pietro e per l’ultima volta la Grande Chartreuse.Durante il suo rientro a Londra, egli si ammalò gravemente di dissenteria e cecitá, e morì nella sua casa di Londra la sera del 16 novembre 1200. Il funerale fu di una solennitá eccezionale nella cittá di Lincoln: i re di Scozia e d’Inghilterra lo onorarono volendo portare a spalla la sua bara. Subito dopo la sua morte, gli fu tributato un grande culto, e molti furono i suoi miracoli, cosicché fu canonizzato da Pp Onorio III (Cencio Savelli, 1216-1227) il 17 febbraio del 1220. Sant’Ugo di Lincoln, fu oggetto di raffigurazioni artistiche per tutti i secoli che hanno seguito la sua morte, in chiese, cattedrali, ed ovviamente in tutte le certose d’Europa. Egli è sempre raffigurato con accanto un cigno bianco, simbolo di purezza e d’intelligenza. Per approfondimenti: >>> S. Ugo diLincoln</p><hr /><h3>SS. Eufemia e Tecla(vergini e martiri († 256))</h3><hr /><p>Sante Eufemia e Tecla Vergini e martiri ( 17 novembre 256)Le sante Eufemia e Tecla, nella Diocesi di Trieste, sono ricordate con una memoria il 17 novembre.Eufemia eTecla appartenevano ad una illustre famiglia: i genitori, Demetrio e Epifania, fin dalla nascita le avevano educate alla fede cristiana. Rimaste orfane di padre e giunte in etá da marito, Eufemia fu chiesta in moglie da Alessandro, un uomo ricco di fede pagana. Al rifiuto di Eufemia, Alessandro si vendicò denunciandola come cristiana al governatore di Trieste, Questilio. Fu arrestata e, saputo da lei che anche la sorella era cristiana, il governatore sottopose entrambe alle consuete crudeli torture; alla fine, constatando che le due vergini non avrebbero mai abiurato, le condannò alla decapitazione, che fu eseguita fuori le mura della cittá in presenza della madre.Epifania aveva steso un lenzuolo davanti al patibolo e raccolto così il sangue delle figlie: tale reliquia la custodì gelosamente nella sua casa, che la tradizione triestina vuole ubicata dove oggi sorge la chiesa di San Silvestro. Effettivamente, recenti scavi archeologici, hanno riportato alla luce resti di case romane.Secondo la passio esse subirono il martirio sotto l’impero di Valeriano e Gallieno, il 17 novembre 256.Gli storici moderni ritengono la passio priva di attendibilitá e piuttosto identificano le due Sante con le omonime orientali, Eufemia di Calcedonia e Tecla di Nicomedia, il cui culto fu importato ad Aquileia insieme a quello di Dorotea ed Erasma. La tradizione aquileiese fece poi delle quattro martiri orientali il gruppo delle vergini aquileiesi. Evidentemente anche la chiesa tergestina partecipò a questo processo di “adozione”.In onore di Eufemia e Tecla fu dedicata dal vescovo di Trieste, Antonio Santin (1895-1981), una moderna chiesa nella localitá di Grignano.Per approfondimenti sui Santi della Diocesi di Trieste: Beata Maria Teresa LedòchowskaBeato Francesco BonifacioSan GiustoSan LazzaroSan SergioSan ServoloSante Eufemia e TeclaSanti Ermacora e Fortunato</p>"
        },
        {
            "id": "18",
            "imagen": "Lunedì 18 Novembre",
            "contenido": "<h3>Lunedì della XXXIII settimana delle ferie del Tempo Ordinario</h3><h3>Apocalisse</h3><em>1,1-4.2,1-5a.</em><p>Rivelazione di Gesù Cristo che Dio gli diede per render noto ai suoi servi le cose che devono presto accadere, e che egli manifestò inviando il suo angelo al suo servo Giovanni.<br>Questi attesta la parola di Dio e la testimonianza di Gesù Cristo, riferendo ciò che ha visto.<br>Beato chi legge e beati coloro che ascoltano le parole di questa profezia e mettono in pratica le cose che vi sono scritte. Perché il tempo è vicino.<br>Giovanni alle sette Chiese che sono in Asia: grazia a voi e pace da Colui che è, che era e che viene, dai sette spiriti che stanno davanti al suo trono.<br>E udii il Signore che mi diceva:<br>«All'angelo della Chiesa di Efeso scrivi: <br>Così parla Colui che tiene le sette stelle nella sua destra e cammina in mezzo ai sette candelabri d'oro:<br>Conosco le tue opere, la tua fatica e la tua costanza, per cui non puoi sopportare i cattivi; li hai messi alla prova - quelli che si dicono apostoli e non lo sono - e li hai trovati bugiardi.<br>Sei costante e hai molto sopportato per il mio nome, senza stancarti.<br>Ho però da rimproverarti che hai abbandonato il tuo amore di prima.<br>Ricorda dunque da dove sei caduto, ravvediti e compi le opere di prima».</p><h3>Salmi</h3><em>1,1-2.3.4.6.</em><p>Beato l'uomo che non segue il consiglio degli empi, <br>non indugia nella via dei peccatori <br>e non siede in compagnia degli stolti;<br>ma si compiace della legge del Signore, <br>la sua legge medita giorno e notte.<br>Sará come albero piantato lungo corsi d'acqua, <br>che dará frutto a suo tempo <br>e le sue foglie non cadranno mai; <br>riusciranno tutte le sue opere.<br>Non così, non così gli empi: <br>ma come pula che il vento disperde.<br>Il Signore veglia sul cammino dei giusti, <br>ma la via degli empi andrá in rovina.</p><h3>Dal Vangelo di Gesù Cristo secondo Luca</h3><em>18,35-43.</em><p>Mentre Gesù si avvicinava a Gerico, un cieco era seduto a mendicare lungo la strada.<br>Sentendo passare la gente, domandò che cosa accadesse.<br>Gli risposero: «Passa Gesù il Nazareno!».<br>Allora incominciò a gridare: «Gesù, figlio di Davide, abbi pietá di me!».<br>Quelli che camminavano avanti lo sgridavano, perché tacesse; ma lui continuava ancora più forte: «Figlio di Davide, abbi pietá di me!».<br>Gesù allora si fermò e ordinò che glielo conducessero. Quando gli fu vicino, gli domandò:<br>«Che vuoi che io faccia per te?». Egli rispose: «Signore, che io riabbia la vista».<br>E Gesù gli disse: «Abbi di nuovo la vista! La tua fede ti ha salvato».<br>Subito ci vide di nuovo e cominciò a seguirlo lodando Dio. E tutto il popolo, alla vista di ciò, diede lode a Dio.</p><hr /><h3>S. Odon (Oddone) di Cluny (F)(abate (ca. 880-942))</h3><p>Sant'Odon di ClunyAbateOddone di Cluny nasce intorno all'880 a Le Mans (F), fu il secondo abate dell'Abbazia di Cluny e tra gli artefici della riforma cluniacense. Era figlio di un feudatario di Deols, vicino a Le Mans, nella regione di Tours; ricevette la sua prima educazione alla corte di Guglielmo I di Aquitania, studiando a Parigi con Remigio di Auxerre.Intorno al 909 divenne monaco, sacerdote e superiore nella scuola dell'Abbazia di Baume, il cui abate Berno, fu il fondatore dell'Abbazia di Cluny e ne fu il primo abate. Nel 920 divenne abate di Aurillac e nel 927, alla morte di Berno, fu indicato da questi come successore all'Abbazia di Cluny.Autorizzato da Pp Giovanni XI (931-935), nel 931, Oddone riformò i monasteri in Aquitania, nel nord della Francia ed in Italia. Il privilegio papale gli diede il potere di unire molte abbazie sotto la sua supervisione e di ricevere a Cluny monaci di altre Abbazie benedettine non ancora riformate; la maggior parte dei monasteri rimasero indipendenti e diversi divennero centri di riforma. Oddone fu il più grande riformatore di Cluny, che divenne il modello di monachesimo per i successivi secoli avvenire, trasformando il ruolo della pietá religiosa in diuturno stile di vita.Fra il 936 e il 942 visitò l'Italia diverse volte fondando il monastero di Nostra Signora sull'Aventino a Roma e riformando diversi conventi come quello di Subiaco e l'Abbazia di Monte Cassino. Egli fu spesso coinvolto in importanti missioni di tipo politico, ad esempio nella pace fra Ugo di Arles e Alberico I di Spoleto, da lui mediata su mandato di Pp Leone VII (936-939). Muore a Tours (F)il 18 novembre 942. Fra i suoi scritti si ricordano una biografia di Gerardo di Aurillac, tre libri di Collationes (opere morali, severe e risolute), alcuni sermoni, un poema epico sulla (Occupatio) in diversi tomi (ed. Swoboda, 1990) e 12 antifone corali in onore di Martinio di Tours. In una delle antifone dice: (“Tu che per tre volte hai vinto il caos, rialza quelli che son caduti nel peccato; come tu dividesti il tuo mantello, rivestici della giustizia!”).Per approfondimenti, leggere la Catechesi di Papa Benedetto XVI: >>> Sant'Oddone di Cluny [Croato, Francese, Inglese, Italiano, Portoghese, Spagnolo, Tedesco]</p><hr /><h3>B. Grimoaldo Santamaria(religioso passionista (1883-1902))</h3><hr /><p>Beato Grimoaldo della Purificazione Religioso passionistaGrimoaldo, al secolo Ferdinando Santamaria, nasce il 4 maggio 1883 a Pontecorvo (Frosinone). Primogenito di 5 figli di Pietro Paolo e Cecilia Ruscio, ambedue cristiani ferventi che lavorano come funai a Pontecorvo. Ferdinando nel 1890 inizia le scuole elementari; riceve la prima comunione ad appena 8 anni. La chiesa è il luogo da lui preferito, frequentato con assiduitá e particolarmente amato. Serve all’altare come chierichetto con diligenza e trasporto. Se non può andarvi, perché costretto a lavorare, non riesce a trattenere il pianto, ma quando è in chiesa, non si distrae. In ginocchio davanti alla statua dell’Immacolata, immobile con le mani giunte, qualunque cosa succeda. È vero che il papá Pietro Paolo lo sogna e lo vuole funaio ma don Vincenzo Romano intuisce che non potrá essere così: Ferdinando che è sempre in chiesa come vi fosse attirato da una calamita, che ha una grande passione per servire la messa, che è sempre presente nel coro parrocchiale a cantare con la sua bella voce, non sará mai funaio; quel bambino ha ben altra vocazione. E vede bene don Vincenzo. Lui da tempo si è accorto che il ragazzo resta a lungo in una silenziosa ed assorta contemplazione. Perciò non si meraviglia più di tanto quando un giorno corrono trafelati a dirgli di aver visto Ferdinando, il figlio del funaio, rapito in estasi davanti all'immagine della Madonna. È un ragazzo riservato, ma non isolato. Mite, ma non privo d’iniziativa. Buono, ma desideroso che anche gli altri lo siano altrettanto. Alla mamma confida di pregare per i ragazzi cattivi “perché diventino buoni”. Sovente insegna catechismo ai compagni. Ripete continuamente che lui è nato per fare penitenza. In famiglia sanno che a volte passa parte della notte vegliando e pregando. Prega con chicchi di granturco o con sassolini sotto le ginocchia, sceglie il cibo meno saporito, spesso digiuna completamente, ricerca mortificazioni degne di un eremita. Dirá un testimone: “Desiderava seguire Gesù nelle sue sofferenze”. La vita austera dei Passionisti del vicino santuario della Madonna delle Grazie, che lui frequenta sempre più spesso, sembra fatta proprio per lui; ne parla apertamente ma il papá lo spinge verso il mestiere di funaio. Ferdinando è il primogenito e deve pur continuare il lavoro che oggi è di suo padre e che ieri è stato di suo nonno. Cerca di distoglierlo anche con severe punizioni da quello che, secondo lui, è un capriccio da adolescente. Una sera il ragazzo tornando a casa dalla funzione, trova la porta di casa ormai chiusa, ed è costretto a dormire da una vicina. Ripensando a tanta severitá Pietro Paolo sente un nodo alla gola ed ha voglia di piangere. Anche lui ormai comincia a capire quello che la buona mamma Cecilia ha intuito da tempo. Lei si sorprende sempre più spesso a contemplare il suo Ferdinando giá sacerdote e missionario. Il ragazzo ha sedici anni: sa quello che vuole. Ha pure anticipato lo studio di latino, grammatica e retorica perché è più che mai deciso a seguire la sua strada. Il papá che in fondo è buono anche se a volte è stato severo, alla fine cede e sará lui ad accompagnarlo fino alla stazione di Aquino per dargli l'ultima benedizione e l’ultimo bacio. Ferdinando diventa più allegro ed espansivo, la gioia ormai incontenibile gli è dipinta sul volto. Il 15 febbraio 1899 Ferdinando arriva a Paliano (Frosinone) per iniziarvi l’anno di noviziato. Il 5 marzo 1899 veste l'abito e prende un nome nuovo: Grimoaldo per devozione verso il santo protettore di Pontecorvo. La vita di novizio tutta solitudine, preghiera e mortificazione gli sembra cucita proprio su misura: una gioia così vera e intensa non l'ha mai sperimentata prima. I confratelli più anziani come pure compagni notano in lui un impegno costante per la perfezione. Emessa la professione religiosa il 6 marzo 1900, si trasferisce a Ceccano, sempre in provincia di Frosinone. Qui riprende gli studi delle materie classiche; seguirá poi lo studio della filosofia e della teologia per prepararsi al sacerdozio. Con tenacia è chino sui libri desideroso di apprendere sempre di più per essere un degno sacerdote. Nello studio i compagni sono più avanti di lui, ed hanno una preparazione di base più completa ed accurata. Ma Grimoaldo non si perde d’animo. Accetta con gratitudine l’aiuto che qualche confratello gli offre nel campo scolastico. La fama di Grimoaldo ha oltrepassato il recinto della casa religiosa: le persone che vivono attorno al convento hanno notato la sua bontá e si raccomandano fiduciosi alla sua preghiera. Le preghiere di Grimoaldo ottengono le grazie richieste. Ai genitori che andavano a trovarlo, insieme alla sorella Vincenzina, il giovane figlio mostrava tutta la sua gioia per la vocazione religiosa e tutta la sua riconoscenza per l’educazione ricevuta in famiglia. Il giovane è un \"colosso di salute\": robusto, ben proporzionato, alto 1m75. Nessuno può sospettare quello che sta per accadere. Il 31 ottobre 1902, durante una passeggiata pomeridiana nei dintorni del convento, Grimoaldo avverte improvvisi e lancinanti dolori alla testa con vertigini e disturbi visivi. Torna indietro e si mette a letto. Il giorno successivo, festa di tutti i santi, partecipa alla celebrazione della messa e riceve devotamente l’Eucarestia. Ma perdurando il male si mette di nuovo a letto e viene chiamato il medico. La diagnosi è crudele e spazza via ogni speranza: meningite acuta, cui si aggiungerá anche qualche complicazione. Nei giorni della malattia il giovane rivela ancora di più il suo desiderio della santitá e il suo amore a Dio. La camera dell’ammalato diventa una scuola di virtù. Grimoaldo infatti “rifulge in quella pazienza di cui ha dato sempre prova ammirevole e spesso ripete di accettare la malattia dalla volontá di Dio”. Raccomanda ai compagni che lo aiutino con la preghiera a non perdere la pazienza e il coraggio nell’abbracciare la croce. Con una gioia che gli brilla sul volto si dichiara “contentissimo di fare la volontá di Dio”. Negli ultimi istanti di vita il suo volto diventa splendido come il sole, i suoi occhi si fissano su un punto della stanza. Si spegne al tramonto del sole “calmo, sereno e tranquillo, qual bambino che dolcemente si riposa fra le braccia di sua madre”. È il 18 novembre 1902: Grimoaldo ha soltanto 19 anni. I religiosi si fanno animo “nella persuasione che si perde un confratello e si acquista un santo”. I genitori non sono presenti alla sua morte: Grimoaldo apparirá loro confortandoli. Vivranno sereni; contenti di avere avuto un figlio così. A lui si rivolgeranno pregandolo nelle loro necessitá. Le sue spoglie mortali furono sepolte nel cimitero del paese, ma nell’ottobre 1962 vennero esumate e traslate nella chiesa del convento passionista di Ceccano. Dopo ben sessantanni anni nella tasca del suo abito funebre, ridotto ormai a brandelli, fu ritrovato un pezzetto di stoffa unitamente ad un biglietto con la scritta: “abito del venerabile Gabriele dell’Addolorata”, una reliquia che il giovane portava sempre con sé. Grimoaldo durante la vita aveva guardato con particolare affetto a San Gabriele, nutrendosi del suo esempio. La sua fama di santitá si estese enormemente, numerose grazie furono attribuite alla sua intercessione e finalmente San Giovanni Paolo II (Karol Józef Wojtyła, 1978-2005) lo dichiarò Venerabile il 14 maggio 1991 e Beato il 29 gennaio 1995.</p><hr /><h3>S. Rose-Philippine Duchesne(religiosa (1769-1852))</h3><hr /><p>Santa Rose-Philippine Duchesne Religiosa, della Societá del Sacro CuoreRose-Philippine Duchesne nasce il 29 agosto 1769 a Grenoble in Francia. Fu battezzata nella chiesa di S. Luigi e ricevette i nomi dell'apostolo Filippo e di Rosa da Lima, prima santa del continente americano. Fu educata dalle Visitandine nel Monastero di Ste Marie d'en Haut e, attirata dalla loro vita contemplativa, a 18 anni vi ritornò come novizia.Allo scoppiare della Rivoluzione Francese la comunitá fu dispersa e Filippina tornò in famiglia. Consacrò quindi il suo tempo ad alleviare le sofferenze di molti, visitando i prigionieri politici e soccorrendo i malati, i poveri e i bambini. Dopo il Concordato del 1801 tentò con alcune compagne di ridar vita al Monastero di Ste Marie d'en Haut, dove accolse delle alunne interne.Nel 1804 Filippina, avendo appreso l'esistenza di una nuova congregazione, la Societá del Sacro Cuore, decise di offrire se stessa e il Monastero alla fondatrice Maddalena Sofia Barat. Nello stesso anno la Madre Barat giunse a Ste Marie d'en Haut e ricevette Filippina e le sue compagne come novizie nella Societá. Dopo la professione religiosa, insieme al desiderio di vita contemplativa, si fece più viva in lei la chiamata alle missioni, nutrita fin dall'adolescenza. In una lettera alla Madre Barat le confidava l'esperienza spirituale da lei vissuta nella notte di adorazione del Giovedì Santo, interamente trascorsa davanti all'Eucarestia: “Tutta la notte sono stata nel Nuovo continente ... portavo in ogni luogo il mio tesoro (il SS. Sacramento) ... Avevo anche molto da fare con tutti i miei sacrifici da offrire: una madre, delle sorelle, dei parenti, una montagna ... Quando lei mi dirá: \"Ecco, la mando\", le risponderò subito: \"parto!\"”. Ma attenderá ancora 12 anni.Nel 1818 il suo sogno si realizzò. Fu inviata nel territorio della Louisiana per rispondere all'appello del vescovo che cercava una Congregazione di educatrici per aiutarlo ad annunciare il Vangelo agli Indiani e ai giovani francesi della sua diocesi. A St. Charles, presso St. Louis (Missouri), Filippina fondò la prima casa della Societá, fuori dall'Europa. È situata in una capanna di tronchi e lì vive tutte le austeritá della vita dei pionieri: freddo estremo, lavoro duro, ristrettezze economiche. Incontrò anche grande difficoltá nell'apprendimento dell'Inglese; le comunicazioni erano lente, le lettere dalla sua cara Francia spesso non arrivavano, ma lei faceva di tutto per rimanere fedele e molto unita alla Societá in Francia.Filippina e le sue quattro compagne continuarono con coraggio. Nel 1818 viene aperta la prima scuola gratuita ad ovest del Mississipi. Nel 1828 giá sei case accolgono le giovani del Missouri e della Louisiana. Filippina si prodigava per loro con amore, ma nel suo cuore rimaneva sempre il desiderio di lavorare al servizio degli Indiani. Quando Filippina aveva ormai 72 anni e non era più superiora, una scuola venne aperta a Sugar Creek, nel Kansas, per gli Indiani Potawatomi. Sebbene molti considerassero Filippina troppo malata per andarvi, il gesuita che dirigeva quella missione insisté: “Deve venire; non potrá fare molto lavoro, ma assicurerá il successo della missione con la sua preghiera. La sua presenza attirerá ogni grazia dal cielo sui nostri lavori”. Rimase solo un anno presso i Potawatomi, ma il coraggio della pioniera non era diminuito e le sue lunghe ore di contemplazione impressionarono tanto gli Indiani che la battezzarono: \"la donna che prega sempre\". La sua salute, però, non poteva più sostenere la vita del villaggio. Nel luglio 1842 ritornò a St. Charles per quanto il suo desiderio per le missioni fosse sempre più vivo nel suo cuore coraggioso: “Provo lo stesso desiderio ardente per la missione delle Montagne Rocciose o qualunque altra del genere, che provavo in Francia per venire in America ...”. Filippina morì a St. Charles (Missouri) il 18 novembre 1852 all'etá di 83 anni.Rose-Philippine Duchesne è stata canonizzata il 3 luglio 1988 da San Giovanni Paolo (Karol Józef Wojtyła, 1978-2005).</p>"
        },
        {
            "id": "19",
            "imagen": "Martedì 19 Novembre",
            "contenido": "<h3>Martedì della XXXIII settimana delle ferie del Tempo Ordinario</h3><h3>Apocalisse</h3><em>3,1-6.14-22.</em><p>Io, Giovanni, udii il Signore che mi diceva:<br>«All'angelo della Chiesa di Sardi scrivi: <br>Così parla Colui che possiede i sette spiriti di Dio e le sette stelle: Conosco le tue opere; ti si crede vivo e invece sei morto.<br>Svegliati e rinvigorisci ciò che rimane e sta per morire, perché non ho trovato le tue opere perfette davanti al mio Dio.<br>Ricorda dunque come hai accolto la parola, osservala e ravvediti, perché se non sarai vigilante, verrò come un ladro senza che tu sappia in quale ora io verrò da te.<br>Tuttavia a Sardi vi sono alcuni che non hanno macchiato le loro vesti; essi mi scorteranno in vesti bianche, perché ne sono degni.<br>Il vincitore sará dunque vestito di bianche vesti, non cancellerò il suo nome dal libro della vita, ma lo riconoscerò davanti al Padre mio e davanti ai suoi angeli.<br>Chi ha orecchi, ascolti ciò che lo Spirito dice alle Chiese.<br>All'angelo della Chiesa di Laodicèa scrivi: Così parla l'Amen, il Testimone fedele e verace, il Principio della creazione di Dio:<br>Conosco le tue opere: tu non sei né freddo né caldo. Magari tu fossi freddo o caldo!<br>Ma poiché sei tiepido, non sei cioè né freddo né caldo, sto per vomitarti dalla mia bocca.<br>Tu dici: \"Sono ricco, mi sono arricchito; non ho bisogno di nulla\", ma non sai di essere un infelice, un miserabile, un povero, cieco e nudo.<br>Ti consiglio di comperare da me oro purificato dal fuoco per diventare ricco, vesti bianche per coprirti e nascondere la vergognosa tua nuditá e collirio per ungerti gli occhi e ricuperare la vista.<br>Io tutti quelli che amo li rimprovero e li castigo. Mostrati dunque zelante e ravvediti.<br>Ecco, sto alla porta e busso. Se qualcuno ascolta la mia voce e mi apre la porta, io verrò da lui, cenerò con lui ed egli con me.<br>Il vincitore lo farò sedere presso di me, sul mio trono, come io ho vinto e mi sono assiso presso il Padre mio sul suo trono.<br>Chi ha orecchi, ascolti ciò che lo Spirito dice alle Chiese».</p><h3>Salmi</h3><em>15(14),2.3ab.3c-4ab.5.</em><p>Signore, chi abitera nella tua tenda?<br>Chi dimorerá sul tuo santo monte?<br>Colui che cammina senza colpa, <br>agisce con giustizia e parla lealmente,<br>Colui che non dice calunnia con la lingua.<br>Non fa danno al suo prossimo<br>e non lancia insulto al suo vicino.<br>Ai suoi occhi è spregevole il malvagio,<br>ma onora chi teme il Signore.<br>Chi presta denaro senza fare usura, <br>e non accetta doni contro l'innocente. <br>Colui che agisce in questo modo <br>resterá saldo per sempre.</p><h3>Dal Vangelo di Gesù Cristo secondo Luca</h3><em>19,1-10.</em><p>In quel tempo, Gesù entrato in Gerico, attraversava la cittá.<br>Ed ecco un uomo di nome Zaccheo, capo dei pubblicani e ricco,<br>cercava di vedere quale fosse Gesù, ma non gli riusciva a causa della folla, poiché era piccolo di statura.<br>Allora corse avanti e, per poterlo vedere, salì su un sicomoro, poiché doveva passare di lá.<br>Quando giunse sul luogo, Gesù alzò lo sguardo e gli disse: «Zaccheo, scendi subito, perché oggi devo fermarmi a casa tua».<br>In fretta scese e lo accolse pieno di gioia.<br>Vedendo ciò, tutti mormoravano: «E' andato ad alloggiare da un peccatore!».<br>Ma Zaccheo, alzatosi, disse al Signore: «Ecco, Signore, io do la metá dei miei beni ai poveri; e se ho frodato qualcuno, restituisco quattro volte tanto».<br>Gesù gli rispose: «Oggi la salvezza è entrata in questa casa, perché anch'egli è figlio di Abramo;<br>il Figlio dell'uomo infatti è venuto a cercare e a salvare ciò che era perduto».</p><hr /><h3>S. Matilde di Hackeborn(monaca e mistica (1241-1299))</h3><p>Santa Matilde di HackebornMonaca e misticaMatilde, al secolo Mechtild, di Hackeborn (o di Helfta) nasce nel 1241 in una delle più nobili famiglie della Turingia (stato federale della Germania centrale).A 7 anni, fece, con la madre, una visita al monastero benedettino di Rodersdorf, diocesi di Halberstadt, dove sua sorella era giá monaca. Qui fu talmente attratta dal sacro ambiente che chiese di rimanere per esservi educata e dove, più tardi, divenne monaca. Quando la sorella fu eletta Badessa del monastero di Helfta, Matilde la seguì. Nella celebre abbazia sassone viveva anche la grande santa Geltrude, di qualche anno più giovane. Nel monastero Matilde fu maestra del canto in coro (ciò le valse il soprannome d’usignolo di Cristo). Ce ne parla ella stessa, seppure con parole velate, nel suo “Libro delle Rivelazioni”: “Poi quel sommo Cantore, con la sua voce i cui accenti sono superiori a ogni armonia celeste, volle incantare il suo usignolo, che tante volte aveva attirato il divin Cuore per la tenera devozione più che per l'incanto della sua voce”. Aveva cinquant'anni ed era ammalata, morta da poco la sorella maggiore, quando Matilde rivelò il suo grande segreto: le meraviglie che la grazia divina operava nella sua anima, tutto ciò che Dio le mostrava, i suoi slanci appassionati e le sue profonde angosce. Due suore raccolsero quelle confidenze, e una sembra che fosse la stessa santa Geltrude. Nacque così il “Liber Specialis Gratiae” (per leggere o scaricare il Libro della Grazia speciale >>> scarica il documento), una delle opere più belle e più celebri nella letteratura mistica del Medioevo.Come S. Geltrude, S. Matilde precorse di molti secoli la devozione al Sacro Cuore, fonte dell'amore divino. A S. Matilde è dovuta anche la “Devozione delle Tre Ave Maria” in quanto ella, pensando con timore al momento della sua morte, pregava la Madonna di assisterla in quel momento estremo. La risposta della Madre di Dio fu molto consolante: “Sì, farò quello che tu mi domandi, figlia mia, però ti chiedo di recitare ogni giorno Tre Ave Maria:-la prima per ringraziare l'Eterno Padre per avermi resa onnipotente in Cielo e in terra;- la seconda per onorare il Figlio di Dio per avermi dato tale scienza e sapienza da sorpassare quella di tutti i Santi e di tutti gli Angeli; - la terza per onorare lo Spirito Santo per avermi fatta, dopo Dio, la più miseri­cordiosa”.La speciale promessa della Madonna vale per tutti. Qualcuno potrebbe obiettare che ci sia grande sproporzione nell'ot­tenere la salvezza eterna con la semplice recita giornaliera di Tre Ave Maria. Ebbene, al Con­gresso Mariano di Einsiedeln in Svizzera, P. Giambattista de Blois rispondeva così: “Se que­sto mezzo vi sembrerá sproporzionato, dovete prendervela con Dio stesso che ha concesso al­la Vergine tale potere. Dio è padrone assoluto dei suoi doni. E la Vergine santissima, nella potenza d'intercessione risponde con generositá pro­porzionata al suo immenso amore di Madre”.Matilde muore nel monastero di Helfta il 19 novembre 1299, all’etá di 58 anni; le sue opere si diffusero immediatamente, insieme con la fama della monaca.Significato del nome Matilde : “forte in battaglia” (tedesco).Per approfondimenti, leggere la Catechesi di Papa Benedetto XVI: >>> Santa Matilde di Hackeborn [Croato, Francese, Inglese, Italiano, Portoghese, Spagnolo, Tedesco]</p><hr /><h3>B. Giacomo Benfatti(vescovo O.P. a Mantova († 1332))</h3><hr /><p>Beato Giacomo Benfatti Vescovo O.P. Giacomo Benfatti nasce a Mantova da nobile famiglia verso la metá del sec. XIII. Entrato nell'Ordine domenicano, divenne maestro in teologia e strinse rapporti di amicizia con Niccolò Boccasini, primo generale dei domenicani, quindi papa col nome di Benedetto XI (1303-1304). Morto Filippo Bonaccolsi, giá vescovo di Trento, gli successe nel vescovato, nominato appunto, dal Beato Benedetto XI (lettera del 10 gennaio 1304). Per lungo tempo si ritenne che il suo vescovato avesse inizio solo dall'anno 1320 e che la sede episcopale di Mantova fosse retta per il periodo 1304-1307 da un \"frater Iacobus\" domenicano, al quale sarebbe successo un Sagramoso Gonzaga negli anni 1307-1320. Ma sin dal Seicento il Piò identificò il \"frater Iacobus\", che resse la sede episcopale negli anni 1304-1307, con il Benfatti stesso, che sarebbe rimasto sulla cattedra episcopale ininterrottamente dal 1304 al 1332, salendo al vescovato Sagramoso Gonzaga solo nel 1385. Tale successione cronologica - ripresa poi dal Cappelletti e oggi concordemente accettata - è comprovata da una serie di documenti per gli anni 1307-1320, nei quali appare il nome di Giacomo come vescovo di Mantova.Eletto dunque vescovo, il 16 febbraio 1304, Giacomo Benfatti ricevette dal pontefice l'autoritá di revocare l'interdetto che aveva colpito la cittá e la diocesi di Mantova sotto il suo predecessore, in seguito all'occupazione di beni spettanti al vescovato, operata da Pinamonte Bonaccolsi e da Alberto della Scala, allora podestá, i quali avevano inoltre promulgato statuti, ritenuti lesivi della libertá ecclesiastica. Il 31 marzo 1304 era ancora a Roma, come è provato da un documento pubblicato dal Meersseman, nel quale il Benfatti, insieme con Altigrado, vescovo di Vicenza, notaio papale, comunica al priore del convento di S. Domenico di Brescia una concessione di indulgenze, da parte del pontefice alla Congregazíone di S. Domenico. Nel 1311 presenziò, a Milano, all'incoronazione di Enrico VII; l'anno dopo, il 2 maggio 1312, ottenne dal XV concilio ecumenico, tenuto a Vienne nel Delfinato (Francia), una concessione di indulgenze di quaranta giorni per coloro che in particolari festivitá avessero visitato la cattedrale di Mantova.Poco si sa per il periodo del suo vescovato che va dal 1313 al 1328: nel 1319 promulgò gli statuti della Compagnia dei fratelli disciplinati di S. Maria della Misericordia; il 20 maggio 1326 fece una donazione \"inter vivos\" al convento domenicano di Mantova di libri, piviali, dalmatiche, paramenti; il 6 agosto ricevette la dispensa di Giovanni XXII (Jacques Duèse, 1316-1334) di presentare la lettera di consacrazione, che non aveva ricevuto da papa Benedetto XI, al tempo della sua elezione; il 21 marzo 1328 fu chiamato a Roma dal cardinale Bertrando del Poggetto e incaricò dell'espletamento dei suoi compiti il vicario Bonifacìo de' Ferratori.Non si conoscono, inoltre, le relazioni, che non dovettero essere tuttavia molto buone, tra il vescovo Benfatti e Passerino Bonaccolsi, signore della cittá, il quale nel 1322, insieme coi Visconti e con gli Scaligeri, fu colpito dalla scomunica del legato pontificio.Caduti i Bonaccolsi, nel 1327, il Benfatti ebbe rapporti molto stretti con Luigi Gonzaga, al quale furono ceduti molti beni del vescovato, anche al di fuori del territorio mantovanoGiacomo Benfatti muore il 19 novembre 1332, come ricorda una lapide che si trova nella chiesa di S. Domenico, ove fu sepolto. Il culto cominciò immediatamente dopo la sua morte, e rinacque più fervido nel 1483, quando, presente il maestro dell'Ordine Salvo Casseta, si spostò, per restauri da farsi in una cappella della chiesa, il corpo del Benfatti che venne trovato intatto e tale era ancora nel 1604. Nel 1513 i suoi resti furono trasportati nella cattedrale di Mantova, ove ancora oggi si trovano. Il 22 settembre 1859 il Beato Pio IX (Giovanni Maria Mastai Ferretti, 1846-1878) confermava il culto come beato. Nella sala episcopale di Mantova è dipinto un suo ritratto, eseguito dietro commissione di Francesco Gonzaga, vescovo della cittá negli anni 1593-1620.</p><hr /><h3>S. Abdia(profeta A.T. (ca. sec. V a.C.))</h3><hr /><p>Martirologio Romano: Commemorazione di sant’Abdia, profeta, che, dopo l’esilio del popolo d’Israele, preannunciò l’ira del Signore contro le genti nemiche.</p>"
        },
        {
            "id": "20",
            "imagen": "Mercoledì 20 Novembre",
            "contenido": "<h3>Mercoledì della XXXIII settimana delle ferie del Tempo Ordinario</h3><h3>Apocalisse</h3><em>4,1-11.</em><p>Io, Giovanni, ebbi una visione: una porta era aperta nel cielo. La voce che prima avevo udito parlarmi come una tromba diceva: Sali quassù, ti mostrerò le cose che devono accadere in seguito.<br>Subito fui rapito in estasi. Ed ecco, c'era un trono nel cielo, e sul trono uno stava seduto.<br>Colui che stava seduto era simile nell'aspetto a diaspro e cornalina. Un arcobaleno simile a smeraldo avvolgeva il trono.<br>Attorno al trono, poi, c'erano ventiquattro seggi e sui seggi stavano seduti ventiquattro vegliardi avvolti in candide vesti con corone d'oro sul capo.<br>Dal trono uscivano lampi, voci e tuoni; sette lampade accese ardevano davanti al trono, simbolo dei sette spiriti di Dio.<br>Davanti al trono vi era come un mare trasparente simile a cristallo. In mezzo al trono e intorno al trono vi erano quattro esseri viventi pieni d'occhi davanti e di dietro.<br>Il primo vivente era simile a un leone, il secondo essere vivente aveva l'aspetto di un vitello, il terzo vivente aveva l'aspetto d'uomo, il quarto vivente era simile a un'aquila mentre vola.<br>I quattro esseri viventi hanno ciascuno sei ali, intorno e dentro sono costellati di occhi; giorno e notte non cessano di ripetere: Santo, santo, santo il Signore Dio, l'Onnipotente, Colui che era, che è e che viene!<br>E ogni volta che questi esseri viventi rendevano gloria, onore e grazie a Colui che è seduto sul trono e che vive nei secoli dei secoli,<br>i ventiquattro vegliardi si prostravano davanti a Colui che siede sul trono e adoravano Colui che vive nei secoli dei secoli e gettavano le loro corone davanti al trono, dicendo:<br>\"Tu sei degno, o Signore e Dio nostro, di ricevere la gloria, l'onore e la potenza, perché tu hai creato tutte le cose, e per la tua volontá furono create e sussistono\".</p><h3>Salmi</h3><em>150(149),1-2.3-4.5-6.</em><p>Lodate il Signore nel suo santuario, <br>lodatelo nel firmamento della sua potenza.<br>Lodatelo per i suoi prodigi, <br>lodatelo per la sua immensa grandezza.<br>Lodatelo con squilli di tromba, <br>lodatelo con arpa e cetra;<br>lodatelo con timpani e danze, <br>lodatelo sulle corde e sui flauti.<br>Lodatelo con cembali sonori, <br>lodatelo con cembali squillanti;<br>ogni vivente <br>dia lode al Signore.</p><h3>Dal Vangelo di Gesù Cristo secondo Luca</h3><em>19,11-28.</em><p>In quel tempo, Gesù disse una parabola perché era vicino a Gerusalemme e i discepoli credevano che il regno di Dio dovesse manifestarsi da un momento all'altro.<br>Disse dunque: «Un uomo di nobile stirpe partì per un paese lontano per ricevere un titolo regale e poi ritornare.<br>Chiamati dieci servi, consegnò loro dieci mine, dicendo: Impiegatele fino al mio ritorno.<br>Ma i suoi cittadini lo odiavano e gli mandarono dietro un'ambasceria a dire: Non vogliamo che costui venga a regnare su di noi.<br>Quando fu di ritorno, dopo aver ottenuto il titolo di re, fece chiamare i servi ai quali aveva consegnato il denaro, per vedere quanto ciascuno avesse guadagnato.<br>Si presentò il primo e disse: Signore, la tua mina ha fruttato altre dieci mine.<br>Gli disse: Bene, bravo servitore; poiché ti sei mostrato fedele nel poco, ricevi il potere sopra dieci cittá.<br>Poi si presentò il secondo e disse: La tua mina, signore, ha fruttato altre cinque mine.<br>Anche a questo disse: Anche tu sarai a capo di cinque cittá.<br>Venne poi anche l'altro e disse: Signore, ecco la tua mina, che ho tenuta riposta in un fazzoletto;<br>avevo paura di te che sei un uomo severo e prendi quello che non hai messo in deposito, mieti quello che non hai seminato.<br>Gli rispose: Dalle tue stesse parole ti giudico, servo malvagio! Sapevi che sono un uomo severo, che prendo quello che non ho messo in deposito e mieto quello che non ho seminato:<br>perché allora non hai consegnato il mio denaro a una banca? Al mio ritorno l'avrei riscosso con gli interessi.<br>Disse poi ai presenti: Toglietegli la mina e datela a colui che ne ha dieci<br>Gli risposero: Signore, ha gia dieci mine!<br>Vi dico: A chiunque ha sará dato; ma a chi non ha sará tolto anche quello che ha.<br>E quei miei nemici che non volevano che diventassi loro re, conduceteli qui e uccideteli davanti a me».<br>Dette queste cose, Gesù proseguì avanti agli altri salendo verso Gerusalemme.</p><hr /><h3>S. Edmondo(re degli Angli Orientali e martire)</h3><p>Sant’EdmondoRe degli Angli Orientali e martireEdmondo, la cui data di nascita dovrebbe situarsi tra l'840 e 841, salì al trono, come re dell'Anglia orientale, nell'855, quando era ancora ragazzo; la sua incoronazione ebbe luogo a Burna (probabilmente l'attuale Bures St Mary nel Suffolk), che poi funse da capitale del regno. Della vita di Edmondo nei successivi quattordici anni alla sua coronazione non si sa niente. Di certo, però, si sa che in quei tempi l'Inghilterra era continuamente aggredita dai popoli nordici quali i Dani, con sbarchi, scorrerie e saccheggi sulle coste. Questi compirono vari saccheggi tra l'866 e l'870. Nell'870, dopo aver svernato nello York, si diressero attraverso la Mercia verso l'Anglia orientale e stabilirono i loro accampamenti a Thetford. Re Edmondo li sfidò in battaglia, nonostante guidasse delle forze inferiori, ed i Dani guidati dai fratelli Ubba, Ivar e Halfdene ebbero la meglio, lo uccisero e rimasero padroni del campo di battaglia. La cronaca di Abbone di Fleury affianca il martirio di Edmondo a quello di S. Sebastiano: egli si rifiuta di cedere ai voleri dei Dani (rifiutare la religione cattolica ed accogliere i loro dei pagani) e viene da questi orribilmente torturato prima di essere ucciso dalle frecce...Non si sase questo racconto sia vero e neppure se Edmondo sia morto sul campo di battaglia o se sia stato martirizzato in seguito alla sua cattura in un altro luogo, ma gli avvenimenti raccontati hanno probabilmente una base di veritá. In effetti è cronologicamente possibile che Abbone di Fleury abbia riportato la storia da un testimone oculare (Dunstan). La battaglia, comunque, ebbe luogo a Hoxne, a sud-est di Thetford, ed il corpo fu seppellito a Beadoriceworth, l'attuale Bury Saint Edmunds.La tomba di Edmondo divenne presto una delle più conosciute in Inghilterra e la reputazione del santo si sviluppò anche nel resto dell'Europa. La data della sua canonizzazione è sconosciuta, ma si trovano chiese dedicate alla sua memoria in tutta l'Inghilterra. S. Edmondo, Re giusto e martire per il suo popolo, è rimasto più vivo nella memoria popolare che nei documenti storici. Si tramanda che durante il suo regno era solito prelevare, direttamente dalle dispense reali, viveri e beni da donare ai suoi amati sudditi per fare fronte ai duri inverni inglesi. Per questo ricordo è considerato da molti il patrono dei regali.Significato del nome Edmondo : “difensore della proprietá” (anglosassone).</p><hr /><h3>B. Maria Fortunata Viti(monaca benedettina (1827-1922))</h3><hr /><p>Beata Maria Fortunata VitiMonacadell'Ordine di S. BenedettoMaria Fortunata, al secolo Anna Felice, Viti nasce a Veroli (Frosinone) il 10 febbraio 1827. Era la terza di nove figli, nati dall’agiato proprietario e commerciante di Veroli Luigi Viti e da Anna Bono di Ferentino. La famiglia medio-borghese poteva vivere in condizioni agiate, ma la febbre del gioco e del vino, rovinò il padre e tutta la famiglia : in breve tempo il patrimonio venne dilapidato e la famiglia cadde in miseria. La mamma, donna di squisita sensibilitá e profondamente religiosa, morì di crepacuore, a trentasei anni, quando Anna Felice aveva 14 anni per cui lei si caricò molte responsabilitá nell'accudire gli otto fratelli e sorelle. Per mantenerli andò anche a servizio come domestica.A 24 anni decide di entrare nel convento delle “monache buone”, cioè le benedettine di Santa Maria de' Franconi a Veroli. Si conserva di lei il fermo proposito, formulato in quel giorno, di “farsi santa”: non sa che per raggiungere l’obiettivo dovrá vivere più di 70 anni, \"sepolta viva\" nell’anonimato della sua cella, con giornate tutte uguali, scandite da azioni ripetitive che qualcuno potrebbe anche definire monotone: filare e cucire, lavare e rammendare. E pregare, anche se questo per lei non dovrebbe essere un problema, assorbita come sempre nella contemplazione del suo Dio. Soltanto dopo si potrá scoprire quanta ariditá spirituale si nascondeva dietro quel suo fervore; quanti tormenti ed intimi combattimenti venivano coperti dalla sua apparente imperturbabile serenitá. Non sa né leggere né scrivere per le sue ben note vicende familiari e così non può essere ammessa tra le \"coriste\", cioè le monache che si dedicano alle funzioni liturgiche. Per lei soltanto il lavoro, con la giornata che inizia alle tre e mezza del mattino e prosegue in azioni faticose e umili, che lei compie così bene da farle diventare un capolavoro, condendole con tanta preghiera anche in mezzo alla più completa ariditá spirituale. Frusta di lavoro e consumata dall'etá, tormentata dai reumatismi, che negli ultimi anni la costringono a letto, incapace anche del più piccolo movimento, si spegne, 95enne, cieca, sorda e rattrappita, il 20 novembre 1922. Di lei sembra non accorgersi nessuno e così la seppelliscono in fretta, il giorno dopo, nella fossa comune. Ma la tirano fuori 13 anni dopo, a furor di popolo, e la seppelliscono in chiesa, tanti sono i miracoli che si verificano sulla sua tomba. Suor Maria Fortunata Viti è stata beatificata l'8 ottobre 1967 dalBeato Paolo VI (Giovanni Battista Montini, 1963-1978).Per approfondimenti:>>> Solenne beatificazione di Maria Fortunata Viti</p><hr /><h3>BB. Liberato Weiss e compagni(O.F.M. e martiri († 1716))</h3><hr /><p>Beati Liberat Weiss, Samuele Marzorati, Michele Pio Fasoli Missionari O.F.M. in Etiopia e martiri ( 1716)La data di culto nel Martyrologium Romanum è il 03 marzo (dies natalis); l’Ordine e la Chiesa di Milano li commemora il 20 novembre (data beatificazione).Samuele (al secolo Antonio Francesco) Marzorati, nasce a Biumo Inferiore (Varese) il 10 settembre 1670. Membro della provincia francescana di Milano, arrivò come missionario al Cairo il 10 settembre 1701. Dal 1705 al 1711 tentò inutilmente di fondare una missione cristiana nell’Isola di Socotra.La sacra Congregazione di Propaganda Fide lo chiamò il 20 aprile 1711 a far parte di una spedizione missionaria in Etiopia, sotto la guida del prefetto apostolico, il bavarese p. Liberato Weiss (nato a Konnersreuth in Baviera il 4 gennaio 1675) insieme ad un terzo membro, p. Michele Pio Fasoli (nato a Zerbo di Pavia il 3 maggio 1670). Gli altri due membri avevano giá inutilmente tentato l’impresa negli anni 1705-1710.Accolti benevolmente dal re Teofilos prima e poi dal suo successore Justos, ebbero però gravi difficoltá a farsi accettare nel loro ruolo di annunciatori dell’evangelo, e furono subito circondati da grande sospetto. In seguito a una rivolta contro il re Justos e al prevalere dei ribelli, furono chiamati in giudizio, processati a Gondar e condannati a morte. Furono lapidati il 3 marzo 1716.Il processo informativo per la loro beatificazione si tenne a Vienna, provincia francescana d’origine del padre guida della spedizione Liberato Weiss, negli anni 1932-1933.Liberat Weiss, Samuele Marzorati e Michele Pio Fasoli sono stati proclamati Beati il 20 novembre 1988 da San Giovanni Paolo II (Karol Józef Wojtyła, 1978-2005)</p>"
        },
        {
            "id": "21",
            "imagen": "Giovedì 21 Novembre",
            "contenido": "<h3>Presentazione della Beata Vergine Maria (memoria)</h3><h3>Libro di Zaccaria</h3><em>2,14-17.</em><p>Gioisci, esulta, figlia di Sion, perché, ecco, io vengo ad abitare in mezzo a te - oracolo del Signore -.<br>Nazioni numerose aderiranno in quel giorno al Signore e diverranno suo popolo ed egli dimorerá in mezzo a te e tu saprai che il Signore degli eserciti mi ha inviato a te.<br>Il Signore si terrá Giuda come ereditá nella terra santa, Gerusalemme sará di nuovo prescelta.<br>Taccia ogni mortale davanti al Signore, poiché egli si è destato dalla sua santa dimora\".</p><h3>Dal Vangelo di Gesù Cristo secondo Luca</h3><em>1,46-65.</em><p>«L'anima mia magnifica il Signore<br>e il mio spirito esulta in Dio, mio salvatore,<br>perché ha guardato l'umiltá della sua serva. <br>D'ora in poi tutte le generazioni mi chiameranno beata.<br>Grandi cose ha fatto in me l'Onnipotente <br>e Santo è il suo nome:<br>di generazione in generazione <br>la sua misericordia si stende su quelli che lo temono.<br>Ha spiegato la potenza del suo braccio, ha disperso i superbi nei pensieri del loro cuore;<br>ha rovesciato i potenti dai troni, ha innalzato gli umili;<br>Ha ricolmato di beni gli affamati, <br>ha rimandato a mani vuote i ricchi.<br>Ha soccorso Israele, suo servo, <br>ricordandosi della sua misericordia,<br>come aveva promesso ai nostri padri, <br>ad Abramo e alla sua discendenza, per sempre».<br>Maria rimase con lei circa tre mesi, poi tornò a casa sua.<br>Per Elisabetta intanto si compì il tempo del parto e diede alla luce un figlio.<br>I vicini e i parenti udirono che il Signore aveva esaltato in lei la sua misericordia, e si rallegravano con lei.<br>All'ottavo giorno vennero per circoncidere il bambino e volevano chiamarlo col nome di suo padre, Zaccaria.<br>Ma sua madre intervenne: «No, si chiamerá Giovanni».<br>Le dissero: «Non c'è nessuno della tua parentela che si chiami con questo nome».<br>Allora domandavano con cenni a suo padre come voleva che si chiamasse.<br>Egli chiese una tavoletta, e scrisse: «Giovanni è il suo nome». Tutti furono meravigliati.<br>In quel medesimo istante gli si aprì la bocca e gli si sciolse la lingua, e parlava benedicendo Dio.<br>Tutti i loro vicini furono presi da timore, e per tutta la regione montuosa della Giudea si discorreva di tutte queste cose.</p><h3>Dal Vangelo di Gesù Cristo secondo Matteo</h3><em>12,46-50.</em><p>In quel tempo, mentre Gesù parlava ancora alla folla, sua madre e i suoi fratelli, stando fuori in disparte, cercavano di parlargli.<br>Qualcuno gli disse: «Ecco di fuori tua madre e i tuoi fratelli che vogliono parlarti».<br>Ed egli, rispondendo a chi lo informava, disse: «Chi è mia madre e chi sono i miei fratelli?».<br>Poi stendendo la mano verso i suoi discepoli disse: «Ecco mia madre ed ecco i miei fratelli;<br>perché chiunque fa la volontá del Padre mio che è nei cieli, questi è per me fratello, sorella e madre».</p><hr /><h3>S. Mauro di Cesena(vescovo († ca. 946))</h3><p>San Mauro di Cesena Vescovo ( ca. 946)Mauro nasce nel X secolo, l’anno e il luogo di nascita ci è sconosciuto. Si sa che fu eletto vescovo di Cesena in Romagna, dallo zio papa Giovanni X (914-928), quindi dopo il 914. La sua nomina avvenne qualche anno prima del 926, quando i papi persero la giurisdizione sulle terre dell’Esarcato; territorio italiano dell’impero bizantino, che comprendeva una parte dell’Emilia Romagna con al centro Ravenna e quindi anche di Cesena, che ne era una dipendenza.Della sua opera non si sa praticamente niente; dovette vivere senz’altro santamente, tenuto conto dei tempi difficili di allora e del successivo culto.Mauro muore verso il 946, un 21 novembre. Fu sepolto sul Monte Spaziano, in un’arca di marmo, accanto ad una chiesetta e ad una cella, da lui stesso edificate per raccogliersi in preghiera e fare penitenza.Dopo molti anni si verificò un primo miracolo presso la sua arca, che nel frattempo era quasi tutta interrata; dopo un secondo miracolo, il popolo cominciò ad accorrere a venerarlo, diffondendo la notizia anche nei paesi più lontani.I vescovi della regione si adunarono sul Monte, ormai chiamato “di Mauro”, facendo dissotterrare il sarcofago e spostandolo dentro la chiesetta; questo rito allora equivaleva ad una canonizzazione. Con l’affluire dei fedeli e delle offerte, la chiesetta fu ingrandita ed abbellita dai monaci benedettini; a fianco di essa sorse anche un monastero giá fiorente nel 1042.Col passare dei secoli, il corpo fu dimenticato da tutti, monaci compresi, per essere ritrovato, prima del 1470 circa. Per timore delle guerre in corso nella zona, venne tolto dal sarcofago, che rimase sul Monte, e portato dentro le mura della cittá, nella chiesa di S. Giovanni Evangelista. Ma dopo qualche tempo, nel 1470, fu di nuovo traslato nella nuova cattedrale di S. Giovanni Battista, in una cappella riservatagli, cinta da inferriate per proteggerlo. Alcune sue reliquie rimasero al Monte ed a Ravenna. La sua festa è al 21 novembre. In suo onore sorsero due paesi o pievi: San Mauro, nella diocesi di Cesena, documentata nel 1155 e l’odierna San Mauro Pascoli, nella diocesi di Rimini, anch’essa molto antica.Per approfondimenti: >>> San Mauro vescovo di Cesena</p><hr /><h3>B. Maria di Gesù Buon Pastore(monaca e fond. (1842-1902))</h3><hr /><p>Beata Maria di Gesù Buon PastoreMonaca e fondatrice :\"Suore della Sacra Famiglia di Nazareth\"Maria di Gesù Buon Pastore, al secolo Franciszka Siedliska, nasce nel castello di Roszkowa Wala, presso Varsavia in Polonia, il 12 novembre 1842, primogenita dei coniugi Adolfo Siedliska e Cecilia di Morawska, discendenti da antica nobiltá polacca; la zona della Polonia ove abitavano, era allora sotto la protezione dello Zar di Russia e venti anni dopo fu incorporata nell’impero dello Zar.Crebbe con l’affetto dei genitori, preoccupati però più della sua salute non florida e della sua formazione culturale, che da quella di dargli una educazione religiosa.In un ambiente imbevuto di indifferenza religiosa, propria della filosofia di quel tempo, Franciszka cominciò a conoscere Dio attraverso un’istitutrice molto brava e colta, che le insegnò anche a pregare; ma la morte improvvisa di questa istitutrice, la privò del suo sostegno spirituale.Fu educata privatamente da governanti e, preparata dal Padre Cappuccino Leander Lendzian, lituano, che suscitò in lei la vocazione a farsi religiosa, fece la Prima Comunione il 1° maggio 1855.Nel 1860 seguì i suoi genitori che dovettero recarsi in Svizzera, nel Tirolo, in Germania e in Francia; ma la salute, forse anche per lo strapazzo dei viaggi, cominciò a declinare con preoccupazione, tanto da far temere una tubercolosi, male che imperversava in quell’epoca.Nell’autunno del 1860 la madre l’accompagnò per cure a Merano, poi in Svizzera e infine a Cannes in Francia dove, nel 1868, anche il padre le raggiunse per fuggire l’insurrezione polacca; l’incontro della famiglia con il Resurrezionista Hube, portò alla conversione del padre Adolfo.Seguì un periodo di pace per la famiglia, proseguito anche dopo il ritorno in Polonia nel 1865 e fino alla morte del padre nel 1870.Sempre con la guida spirituale di padre Leander Lendzian, Franciszka coltivò la sua aspirazione a consacrarsi interamente a Dio, ostacolata però dalla malferma salute.Il primo ottobre 1873 andò a Roma dove fu ricevuta dal Beato Pio IX (Giovanni Maria Mastai Ferretti, 1846-1878) che approvò la sua petizione per la fondazione delle \"Suore della Sacra Famiglia di Nazareth\", una Congregazione religiosa dedita all'adorazione del SS. Sacramento, all’imitazione della vita di Maria Vergine, all’educazione catechistica dei fanciulli.Ritornata in Polonia, si ripropose la scelta di un luogo dove stabilirsi. Andò in Francia, a Lourdes, ma poi decise di fondare il suo Nazareth a Roma e nel 1874 vi ritornò : ebbe come consigliere il Generale dei Resurrezionisti padre Semenko.Gli inizi a Roma, nel 1875, furono difficili ma con fede si dedicò, insieme ad altre consorelle, all'istruzione catechistica dei bambini, assistendo i malati e confortando anche i bisognosi di aiuto spirituale e materiale.La congregazione accolse altre suore novizie, crebbe e fu aperto quindi un convento anche in Polonia, a Cracovia, nel 1881. Franciszka Siedliska nel 1884 fece la professione religiosa e prese il nome di suor Maria di Gesù Buon Pastore. Alcuni immigrati polacchi negli Stati Uniti furono aiutati dalla Madre che si recò in questa terra con undici suore. Altri conventi furono aperti a Parigi nel 1892 e a Londra nel 1895.A causa dei continui sforzi che sosteneva con viaggi, fatiche, assistenza ai bisognosi, per compiere la sua opera, Madre Maria di Gesù Buon Pastore, il 15 novembre 1902, fu colpita da peritonite acuta e il 21 novembre morì santamente, all'etá di 60 anni, fra il compianto delle sue figlie. La sua tomba si trova nella Cappella della Casa Generalizia delle Suore della Sacra Famiglia di Nazareth in Roma.La Madre lasciò alla Congregazione l'esempio della sua vita, la Regola, le lettere. Il suo motto era “fiat voluntas tua”. Le Costituzioni comprese nella sua Congregazione (istruzione religiosa dei catecumeni, insegnamento della dottrina cristiana, ritiri spirituali per signore, assistenza ai bisognosi, preparazione alla prima Comunione) furono approvate in via definitiva dalla Santa Sede nel 1923. Suor Maria di Gesù Buon Pastore Siedliska, è statabeatificata il 23 aprile 1989, a Roma, da SanGiovanni Paolo II (Karol Józef Wojtyła, 1978-2005).Le Suore della Sacra Famiglia di Nazareth sono presenti in Australia, Bielorussia, Filippine, Francia, Israele, Italia, Lituania, Porto Rico, Regno Unito, Russia, Spagna, Stati Uniti e Ucraina : la sede generalizia è a Roma.Al 31 dicembre 2005, la congregazione contava 1.490 religiose in 152 case.</p><hr /><h3>S. Rufo(discepolo di San Paolo (sec. I))</h3><hr /><p>Martirologio Romano: Commemorazione di san Rufo, che san Paolo Apostolo scrivendo ai Romani chiama prescelto nel Signore.</p>"
        },
        {
            "id": "22",
            "imagen": "Venerdì 22 Novembre",
            "contenido": "<h3>Venerdì della XXXIII settimana delle ferie del Tempo Ordinario</h3><h3>Apocalisse</h3><em>10,8-11.</em><p>Io, Giovanni, udii una voce dal cielo: \"Va', prendi il libro aperto dalla mano dell'angelo che sta ritto sul mare e sulla terra\".<br>Allora mi avvicinai all'angelo e lo pregai di darmi il piccolo libro. Ed egli mi disse: \"Prendilo e divoralo; ti riempirá di amarezza le viscere, ma in bocca ti sará dolce come il miele\".<br>Presi quel piccolo libro dalla mano dell'angelo e lo divorai; in bocca lo sentii dolce come il miele, ma come l'ebbi inghiottito ne sentii nelle viscere tutta l'amarezza.<br>Allora mi fu detto: \"Devi profetizzare ancora su molti popoli, nazioni e re\".</p><h3>Salmi</h3><em>119(118),14.24.72.103.111.131.</em><p>Nel seguire i tuoi ordini è la mia gioia <br>più che in ogni altro bene.<br>Anche i tuoi ordini sono la mia gioia, <br>miei consiglieri i tuoi precetti.<br>La legge della tua bocca mi è preziosa <br>più di mille pezzi d'oro e d'argento.<br>Quanto sono dolci al mio palato le tue parole: <br>più del miele per la mia bocca.<br>Mia ereditá per sempre sono i tuoi insegnamenti, <br>sono essi la gioia del mio cuore.<br>Apro anelante la bocca, <br>perché desidero i tuoi comandamenti.</p><h3>Dal Vangelo di Gesù Cristo secondo Luca</h3><em>19,45-48.</em><p>In quel tempo Gesù, entrato nel tempio, cominciò a scacciare i venditori,<br>dicendo: «Sta scritto: La mia casa sará casa di preghiera. Ma voi ne avete fatto una spelonca di ladri!».<br>Ogni giorno insegnava nel tempio. I sommi sacerdoti e gli scribi cercavano di farlo perire e così anche i notabili del popolo;<br>ma non sapevano come fare, perché tutto il popolo pendeva dalle sue parole.</p><hr /><h3>S. Cecilia(vergine e martire († 230))</h3><p>Santa CeciliaVergine e martire(memoria)Tutti i fondatori, uomini e donne, dei titoli delle basiliche romane sono stati soppressi nel Calendario Universale della Chiesa, perché non si può affermare che siano stati Martiri o confessori della fede, ma soltanto persone benefiche che hanno donato alla Chiesa le case o i palazzi diventati più tardi basiliche. Soltanto il nome di S. Cecilia è il solo nome rimasto alla data tradizionale. Moltissimi antichi Martiri, che presentavano gravi difficoltá storiche, sono stati anch'essi soppressi in occasione della revisione del Calendario. Non perché si possa affermare che tali Santi non siano esistiti, ma perché la loro esistenza non è suffragata da prove storiche abbastanza consistenti e convincenti. Soltanto la memoria di S. Cecilia è stata conservata, per quanto anche la sua figura presenti simili gravi difficoltá storiche.Si dice - ma è soltanto un si dice - che questa doppia eccezione nei confronti di S. Cecilia, sia dovuta ad una particolare insistenza, in occasione del Concilio ecumenico Vaticano Il, di SanGiovanni XXIII (Angelo Giuseppe Roncalli, 1958-1963). Ed è certo che, senza il nome di S. Cecilia, venerata come Martire e onorata come patrona dei musicisti, il Calendario sarebbe risultato un po' più povero, mentre il rigore storico non avrebbe guadagnato un gran che. In realtá due fatti almeno sono certi ed eloquenti: 1. il titolo basilicale di Cecilia è antichissimo, sicuramente anteriore all'anno 313; 2. la festa della Santa veniva giá celebrata, nella sua basilica di Trastevere, nell'anno 545. Cecilia, secondo la tradizione, sarebbe nata da una nobile famiglia romana. Sposata al nobile Valeriano, gli avrebbe comunicato il suo voto di perpetua verginitá, convertendo al cristianesimo il marito insieme al fratello di lui, Tiburzio. È quanto mai incerto il motivo per cui Cecilia sarebbe diventata patrona della musica. In realtá, un esplicito collegamento tra Cecilia e la musica è documentato soltanto a partire dal tardo Medioevo. La spiegazione più plausibile sembra quella di un'errata interpretazione dell'antifona di introito della messa nella festa della santa (e non di un brano della Passio come talvolta si afferma). Il testo di tale canto in latino sarebbe: «Cantantibus organis, Cecilia virgo in corde suo soli Domino decantabat dicens: fiat Domine cor meum et corpus meum inmaculatum ut non confundar» («Mentre suonavano gli strumenti musicali (?), la vergine Cecilia cantava nel suo cuore soltanto per il Signore, dicendo: Signore, il mio cuore e il mio corpo siano immacolati affinché io non sia confusa»).Per dare un senso al testo, tradizionalmente lo si riferiva al banchetto di nozze di Cecilia: mentre gli strumenti musicali (profani) suonavano, Cecilia cantava a Dio interiormente.Da qui il passo ad un'interpretazione ancora più travisata era facile: Cecilia cantava a Dio... con l'accompagnamento dell'organo! Si cominciò così, a partire dal XV sec. (nell'ambito del Gotico \"cortese\") a raffigurare la santa con un piccolo organo portativo a fianco. In realtá i codici più antichi non riportano questa lezione dell'antifona (e neanche quella che inizierebbe con Canentibus, sinonimo di Cantantibus), bensì Candentibus organis, Caecilia virgo.... Gli \"organi\", quindi, non sarebbero affatto strumenti musicali, ma gli strumenti di tortura, e l'antifona descriverebbe Cecilia che \"tra gli strumenti di tortura incandescenti, cantava a Dio nel suo cuore\".L'antifona non si riferirebbe dunque al banchetto di nozze, bensì al momento del martirio. Tutto il resto è opinabile, sul conto della donna devota che dette il proprio nome alla basilica romana, e che probabilmente regalò alla Chiesa un fabbricato di sua proprietá. Una passio - che è, però, un testo letterario più che storico - attribuisce, a Cecilia, una serie di drammatiche avventure, terminate con le più crudeli torture e conclusesi con il taglio della testa che tre colpi di spada non riuscirono a distaccare.Cecilia venne sepolta nelle Catacombe di S. Callisto, in un posto d'onore, accanto alla cosiddetta Cripta dei Papi. Nell'821 le sue reliquie furono fatte trasportare da S. Pasquale I (817-824) nella chiesa di S. Cecilia in Trastevere. Nel 1599, durante i restauri della basilica, ordinati dal card. Paolo Emilio Sfondrati, in occasione del Giubileo del 1600, venne ritrovato un sarcofago con il corpo di Cecilia in ottimo stato di conservazione. Il cardinale allora commissionò a Stefano Maderno (1566-1636) una statua che riproducesse l'aspetto e la posizione del corpo di Cecilia così com'era stato trovato, statua che oggi si trova sotto l'altare centrale della chiesa.</p><hr /><h3>B. Tommaso Reggio(arcivescovo di Genova e fond. (1818-1901))</h3><hr /><p>Beato Tommaso Reggio Arcivescovo e fondatore della Congregazione: “Suore di Santa Marta”Tommaso Reggio, primogenito del Marchese Giovangiacomo e di Angela Maria Pareto, nasce a Genova il 9 gennaio 1818. Ricevette l'istruzione elementare da un maestro privato in casa; frequentò poi gli studi superiori nel Collegio Reale di Genova, retto allora dai padri somaschi. Si iscrisse all'universitá, e nel 1838 ricevette il titolo di baccelliere in giurisprudenza.Il 24 marzo 1839, avendo sentito la vocazione al sacerdozio, entrò al seminario di Genova, che frequentò inizialmente come studente esterno. Studiò filosofia e teologia. Il 18 settembre 1841 fu ordinato sacerdote avendo conseguito anche la laurea in Teologia, per cui subito dopo fu docente di Teologia morale nei Seminari di Genova e Chiavari. Fu nominato vicerettore del seminario di Genova e, nel 1845, rettore di quello di Chiavari. Nel 1851 venne designato Abate nella Basilica di Santa Maria Assunta in Carignano, carica che ricoprì per un venticinquennio. Pronto e con fraterno impegno si dedicò alle opere di caritá altresì assistendo i derelitti dimoranti nel triste quartiere prossimo dell’area portuale. Il 20 marzo 1877 fu nominato vescovo titolare di Tanis e coadiutore di Ventimiglia. Succedette alla medesima sede il 26 giugno dello stesso anno. L'anno successivo fondò la congregazione religiosa delle “Suore di Santa Marta”.L'11 luglio 1892 Papa Leone XIII (Vincenzo Gioacchino Pecci, 1878-1903) gli commise l’Archidiocesis Januensis (Genova), alla quale riservò ogni cura pastorale incrementando ed innovando le strutture operative e le manifestazioni religiose, anche diffondendo la stampa cattolica e propugnando la compartecipazione dei laici cattolici nella vita politica del tempo. Molto attento ai problemi sociali, continuò le sue opere in favore della classe operaia: diede nuovo impulso alle societá operaie cattoliche, si impegnò in prima persona nella lotta per il riconoscimento del diritto al riposo festivo e ad un orario di lavoro regolamentato. Per contrastare il fenomeno dello sfruttamento degli immigrati privi di documenti (giá molto importante all'epoca a Genova), creò un sistema di assistenza per far uscire le persone dalla clandestinitá.Muore a Triora, dove si era recato il 3 settembre 1901, in pellegrinaggio, per l'erezione della statua del Redentore sul monte Saccarello. Un'improvvisa infermitá, iniziata con un violento dolore al ginocchio destro, lo costrinse a letto; l'infezione si aggravò, e né le frequenti medicazioni, né le due incisioni al ginocchio che gli si praticarono, poterono curarlo. La morte lo raggiunse il 22 novembre alle 14,20; le sue ultime parole furono: “Dio, Dio, Dio solo mi basta”. Aveva chiesto di essere sepolto nel cimitero di Triora, ma il clero di Genova reclamò il ritorno delle spoglie alla sua cittá. Nel 1951 le Suore di Santa Marta traslatarono le spoglie, nella cappella appositamente costruita, nella loro casa di Genova dove furono riposte in un monumento marmoreo.Tommaso Reggio è stato proclamato beato il 03 settembre 2000 da San Giovanni Paolo II (Karol Józef Wojtyła, 1978-2005).Per approfondimenti >>> Beato Tommaso Reggio</p><hr /><h3>SS. Filemone di Colossi ed Affia(sposi e martiri († sec. I))</h3><hr /><p>Martirologio Romano: Commemorazione di san Filemone di Colossi, della cui caritá per Cristo Gesù si rallegrò san Paolo Apostolo; è venerato insieme a sua moglie santa Affia.</p>"
        },
        {
            "id": "23",
            "imagen": "Sabato 23 Novembre",
            "contenido": "<h3>Sabato della XXXIII settimana delle ferie del Tempo Ordinario</h3><h3>Apocalisse</h3><em>11,4-12.</em><p>A me, Giovanni, fu detto: «Ecco i miei due testimoni. Questi sono i due olivi e le due lampade che stanno davanti al Signore della terra.<br>Se qualcuno pensasse di far loro del male, uscirá dalla loro bocca un fuoco che divorerá i loro nemici. Così deve perire chiunque pensi di far loro del male.<br>Essi hanno il potere di chiudere il cielo, perché non cada pioggia nei giorni del loro ministero profetico. Essi hanno anche potere di cambiar l'acqua in sangue e di colpire la terra con ogni sorta di flagelli tutte le volte che lo vorranno.<br>E quando poi avranno compiuto la loro testimonianza, la bestia che sale dall'Abisso fará guerra contro di loro, li vincerá e li ucciderá.<br>I loro cadaveri rimarranno esposti sulla piazza della grande cittá, che simbolicamente si chiama Sòdoma ed Egitto, dove appunto il loro Signore fu crocifisso.<br>Uomini di ogni popolo, tribù, lingua e nazione vedranno i loro cadaveri per tre giorni e mezzo e non permetteranno che i loro cadaveri vengano deposti in un sepolcro.<br>Gli abitanti della terra faranno festa su di loro, si rallegreranno e si scambieranno doni, perché questi due profeti erano il tormento degli abitanti della terra.<br>Ma dopo tre giorni e mezzo, un soffio di vita procedente da Dio entrò in essi e si alzarono in piedi, con grande terrore di quelli che stavano a guardarli.<br>Allora udirono un grido possente dal cielo: \"Salite quassù\" e salirono al cielo in una nube sotto gli sguardi dei loro nemici».</p><h3>Salmi</h3><em>144(143),1.2.9-10.</em><p>Benedetto il Signore, <br>mia roccia, <br>che addestra le mie mani alla guerra, <br>le mie dita alla battaglia.<br>Mia grazia e mia fortezza, <br>mio rifugio e mia liberazione, <br>mio scudo in cui confido, <br>colui che mi assoggetta i popoli.<br>Mio Dio, ti canterò un canto nuovo, <br>suonerò per te sull'arpa a dieci corde;<br>a te, che dai vittoria al tuo consacrato, <br>che liberi Davide tuo servo.</p><h3>Dal Vangelo di Gesù Cristo secondo Luca</h3><em>20,27-40.</em><p>In quel tempo, si avvicinarono a Gesù alcuni sadducei, i quali negano che vi sia la risurrezione, e gli posero questa domanda:<br>«Maestro, Mosè ci ha prescritto: Se a qualcuno muore un fratello che ha moglie, ma senza figli, suo fratello si prenda la vedova e dia una discendenza al proprio fratello.<br>C'erano dunque sette fratelli: il primo, dopo aver preso moglie, morì senza figli.<br>Allora la prese il secondo<br>e poi il terzo e così tutti e sette; e morirono tutti senza lasciare figli.<br>Da ultimo anche la donna morì.<br>Questa donna dunque, nella risurrezione, di chi sará moglie? Poiché tutti e sette l'hanno avuta in moglie».<br>Gesù rispose: «I figli di questo mondo prendono moglie e prendono marito;<br>ma quelli che sono giudicati degni dell'altro mondo e della risurrezione dai morti, non prendono moglie né marito;<br>e nemmeno possono più morire, perché sono uguali agli angeli e, essendo figli della risurrezione, sono figli di Dio.<br>Che poi i morti risorgono, lo ha indicato anche Mosè a proposito del roveto, quando chiama il Signore: Dio di Abramo, Dio di Isacco e Dio di Giacobbe.<br>Dio non è Dio dei morti, ma dei vivi; perché tutti vivono per lui».<br>Dissero allora alcuni scribi: «Maestro, hai parlato bene».<br>E non osavano più fargli alcuna domanda.</p><hr /><h3>S. Clemente I(Papa (4°) dall'88 al 97, martire († 100))</h3><p>San Clemente IPapa e martireClemente I è generalmente noto come Clemente da Roma o Clemens Romanus per distinguerlo dall’Alessandrinus.La lista dei primi quattro successori di S. Pietro è diversamente ordinata dagli storici. Alcuni mettono Clemente I prima di Cleto; altri confondono Cleto con Anacleto. L'Annuario Pontificio stampato a Roma nel 1871 lo colloca al quarto posto dopo S. Lino e S. Cleto per cui Clemente I sarebbe il terzo successore di S. Pietro.Secondo Quinto Settimio Fiorente Tertulliano, intorno al 199, la Chiesa di Roma sosteneva che Clemente fosse stato ordinato da Pietro (De Praescriptiones, XXXII), e S. Girolamo affermava che ai suoi tempi la maggior parte dei latini era convinta che Clemente fosse l'immediato successore dell'Apostolo (De viris illustribus, XV). Girolamo sostenne questa tesi anche in molte altre opere. Gli antichi documenti, comunque, mostrano grande incertezza nella sua collocazione temporale. Di Clemente I una cosa è certa: la profonda conoscenza (rivelata negli scritti) della Scrittura e anche dei testi ebraici e non canonici; si ritiene perciò che sia venuto al cristianesimo dall’ebraismo. Si sa che il suo pontificato sarebbe durato circa 10 anni (dal 90 al 100), sotto gli imperatori Domiziano, Nerva e Traiano. Ma il suo posto è grande nella vita della Chiesa, che lo venera come uno dei “Padri apostolici”, per la lettera alla comunitá di Corinto. Il contesto di origine della lettera è legato a una disputa nella chiesa di Corinto che aveva portato all'espulsione di diversi presbiteri dal loro ufficio. Nulla si sa delle cause del malcontento, sfociato in una rivolta dei membri più giovani della comunitá contro i vecchi. Nessuna offesa morale viene addossata ai presbiteri e la loro dimissione viene vista da Clemente come dispotica e ingiustificabile. Nella storia del Cristianesimo rappresenta di fatto il primo intervento da parte del vescovo di Roma in questioni relative alle altre comunitá ecclesiali.Dopo un resoconto elogiativo della condotta passata della Chiesa corinta, Clemente si addentra in una denuncia dei vizi e in una lode delle virtù, e illustra i suoi vari argomenti con copiose illustrazioni dalle scritture del Vecchio Testamento. Perciò egli spiana la strada al suo tardo rimprovero dei presenti disordini, che trattiene fin quando due terzi della sua epistola sono completati. Clemente è eccessivamente discorsivo e la sua lettera raggiunge una lunghezza doppia rispetto alla Lettera agli Ebrei. Molte delle sue esortazioni generali sono molto indirettamente connesse con l'argomento pratico al quale la lettera è diretta, ed è molto probabile che venne stilata basandosi ampiamente sulle omelie con le quali era solito edificare i suoi seguaci cristiani a Roma. L'epistola venne letta pubblicamente di tanto in tanto a Corinto, e per il IV sec. il suo uso si era diffuso ad altre chiese; si trova allegata addirittura al famoso Codex Alexandrinus (Codice Alessandrino), ma ciò non implica che raggiunse mai il rango canonico.La lettera, detta poi Prima Clementis, afferma, fra l’altro, dopo i testi degli Apostoli, l’autoritá dei vescovi sui fedeli e il primato della Sede Apostolica di Roma sulle altre: documento che si diffonde in tutta la cristianitá antica e che resta valido in ogni tempo. La voce di Clemente parla “con una gravitá saggia, paterna, cosciente delle proprie responsabilitá, ferma nelle esigenze e al tempo stesso indulgente nei suoi rimproveri”(G. Lebreton). Poco si sa degli ultimi anni di Pp Clemente I. Secondo una tradizione del IV secolo, sarebbe stato affogato con un’ancora al collo in Crimea, suo luogo d’esilio, per ordine di Nerva ma gli Atti relativi sono giudicati leggendari. D’altra parte lo storico Eusebio di Cesarea e san Girolamo concordemente dicono che Clemente I muore nel 101, e non parlano affatto di esilio e di martirio.Significato del nome Clemente : “mite, benigno, indulgente” (latino).Per approfondimenti, leggere la Catechesi di Papa Benedetto XVI: >>> San Clemente Romano [Croato, Francese, Inglese, Italiano, Portoghese, Spagnolo, Tedesco]</p><hr /><h3>B. Enrichetta (Maria Angela) Alfieri(suora (1891-1951))</h3><hr /><p>Beata Enrichetta (Maria Angela) AlfieriS.D.C. conosciuta come \"Mamma e Angelo di S. Vittore\"Enrichetta, al secolo Maria Angela Domenica, Alfieri, nasce a Borgo Vercelli, piccolo paese poco distante da Vercelli, il 23 febbraio 1891. Cresce buona, dolce, pia e volenterosa, collabora in Parrocchia per annunciare la Parola di Dio. Sente sbocciare in sé la vocazione di servire unicamente e con tutte le sue forze Dio, e perciò, il 20 dicembre 1911, entra tra le Suore della Caritá di S. Giovanna Antida Thouret, nel grande Monastero S. Margherita di Vercelli, prendendo il nome di Enrichetta. Dopo aver studiato a Novara, insegna in un asilo infantile di Vercelli.A soli 28 anni si manifestò la sindrome di Basedow-Graves, una malattia che conduce a progressiva paralisi e infine alla morte e fu costretta a lasciare la scuola. Per quattro anni restò immobile a letto, soffrendo “con dignitá, amore, dolcezza e fortezza”, come scriveva alle consorelle. Da un viaggio a Lourdes riportò a casa una bottiglia di acqua benedetta, che iniziò a bere quotidianamente con fiducia. Il 25 febbraio 1923, quando, arsa dalla sete, suor Enrichetta bevve un sorso d’acqua di Lourdes, che aveva accanto al letto, sentì l’ordine: “Alzati”: improvvisamente si alzò, perfettamente guarita.La voce della prodigiosa guarigione si diffuse in tutto il circondario e la superiora della comunitá preferì allontanarla da Vercelli e inviarla presso il carcere di S. Vittore a Milano, dove resterá sino alla morte.In quell'ambiente, le Suore della Caritá, hanno il compito di assistere, soccorrere e incoraggiare le detenute, oltre che a dare un conforto spirituale. Sr Enrichetta svolge così bene e con immenso amore questo compito, che le detenute la cercano in ogni momento e fanno a gara per stare più tempo possibile con lei. Si merita il titolo di \"Mamma e Angelo di S.Vittore\". Intanto scoppia la guerra e, con lei, anche la persecuzione contro gli Ebrei. Il carcere di S. Vittore diventa la sede delle SS, i Tedeschi portano lì gli Ebrei in attesa del trasferimento nei campi di sterminio. In questo doloroso frangente, Sr Enrichetta si adopera in modo ancora più straordinario per ridonare la dignitá agli Ebrei, così duramente provati. Una detenuta Ebrea che deve consegnare un biglietto ai fratelli dicendo loro di scappare, viene aiutata da Sr Enrichetta, che però viene scovata con il messaggio e arrestata il 23 settembre 1944. Passa alcune settimane in una cella buia, e senza alcun servizio, nei sotterranei della prigione; la cella diventa pellegrinaggio di laici e religiosi che vogliono confortarla, ma ancora una volta è lei che conforta gli altri. Viene liberata per essere fucilata, ma è salva per interessamento del Card. di Milano, Alfredo Ildefonso Schuster (beatificato il 12 maggio 1996) che scrive a Mussolini. Viene allora trasferita nella casa Provinciale di Brescia, dove scrive le \"Memorie\", il diario di prigionia. Il 7 maggio 1945 i responsabili del Comitato di Liberazione Nazionale la riaccompagnarono, con tutti gli onori, alla sua missione a S. Vittore. Qui continuò ad occuparsi soprattutto delle detenute, cercando di migliorarne le condizioni di reclusione e di offrire prospettive per il loro rientro in societá. Quando la \"Mamma e Angelo di S. Vittore\" muore, il 23 novembre 1951, per le conseguenze di una frattura al femore, esclama: “Non credevo fosse così dolce morire”. Tutta Milano pianse l’\"Angelo di San Vittore\", la \"Mamma di San Vittore\", come da tempo tutti la chiamavano. Così l’aveva definita Rina Fort, che nel 1946 aveva assassinato la moglie e i tre figli del suo amante e si convertì proprio per la bontá di suor Enrichetta, della quale disse sempre: «Era un angelo consolatore. Era un angelo che ispirava fiducia. Ci si poteva aprire a qualunque cosa [...] Anche se doveva richiamare qualcuno o qualcosa non alzava mai la voce. Faceva il viso serio, ma non era capace di gridare [...] non era nella sua natura. La sua natura era dolce, amabile, affabile».Le fece eco una guardiana a San Vittore, Anita Alberti, che durante il processo di beatificazione, svoltosi a Milano negli anni 1995-1996, dichiarò convinta: «Per conto mio era una santa. Era tutta di Gesù. Quando parlava, aveva sempre in bocca il nome di Gesù. [...] Era di una bontá che nessuna parola riuscirebbe a esprimere». Nel 1995, dopo l'inizio del processo di beatificazione, aperto dal Card. Martini, la sua salma viene traslata dal cimitero di Borgo Vercelli, all'Istituto delle Suore della Caritá in via Caravaggio 10, a Milano. Durante il processo di beatificazione furono interrogati anche personaggi famosi, che dovevano a suor Enrichetta momenti di consolazione, di conforto e d’aiuto per la loro liberazione, quali Mike Bongiorno e Indro Montanelli.Mike Bongiorno, incarcerato nel 1943 perché oriundo americano rientrato illegalmente in Italia, dichiarò: «Suor Enrichetta era effettivamente un personaggio incredibile. In carcere parlavano tutti di quest’angelo, che nel reparto femminile aiutava le prigioniere e si faceva in quattro per alleviare ogni pena. Sono certamente favorevole alla beatificazione di Suor Enrichetta. Ella rappresenta un poco la storia di tutti quelli che hanno sofferto in San Vittore durante quegli anni terribili. Chi lavorava dentro era un eroe...».A sua volta Indro Montanelli, incarcerato con la moglie per la sua attivitá di giovane giornalista, giá in quegli anni capace di suscitare dibattiti vivaci, confermò questo giudizio, con accenti di commozione: «Suor Enrichetta era una stupenda figura di religiosa. Una suora buonissima e coraggiosa. Le sarò grato per sempre [...] Tutti noi ricevevamo, grazie alla sua regia, bigliettini e informazioni. [...] Così grande era il conforto di quegli incontri furtivi, così immensa la gratitudine per chi con grande rischio personale li rendeva possibili, che ancora oggi il ricordo di Sr Enrichetta e della sua veste frusciante suscita in me la devota ammirazione che si deve ai santi, o agli eroi. In questo caso, a entrambi».L’eroicitá delle virtù è stata riconosciuta il 19 dicembre 2009, mentre il miracolo è stato approvato il 2 aprile 2011.Suor Enrichetta è stata proclamata Beata il 26 giugno 2011, nella Piazza Duomo di Milano, insieme a Don Serafino Morazzone e a Padre Clemente Vismara, missionario del PIME. Il rito di Beatificazione è stato presieduto dai Cardinali Angelo Amato, prefetto della Congregazione delle Cause dei Santi e rappresentante del Papa Benedetto XVI, e Dionigi Tettamanzi, Arcivescovo di Milano.Per approfondimenti:>>> Celebrazione beatificazioni del 26 giugno 2011</p><hr /><h3>S. Colombano(abate e pellegrino per Cristo (ca. 543-615))</h3><hr /><p>San ColombanoAbateColombano è uno dei rappresentanti del mondo monastico che danno origine a quella \"peregrinatio pro Domino\", che costituì uno dei fattori dell'evangelizzazione e del rinnovamento culturale dell'Europa. Colombano nacque intorno all’anno 543 nella provincia di Leinster, nel sud-est dell’Irlanda. Educato nella propria casa da ottimi maestri che lo avviarono allo studio delle arti liberali, si affidò poi alla guida dell’abate Sinell della comunitá di Cluain-Inis, nell’Irlanda settentrionale, ove poté approfondire lo studio delle Sacre Scritture. All’etá di circa vent’anni entrò nel monastero di Bangor nel nord-est dell’isola, ove era abate Comgall, un monaco ben noto per la sua virtù e il suo rigore ascetico. In piena sintonia col suo abate, Colombano praticò con zelo la severa disciplina del monastero, conducendo una vita di preghiera, di ascesi e di studio. Lì fu anche ordinato sacerdote. La vita a Bangor e l’esempio dell’abate influirono sulla concezione del monachesimo che Colombano maturò col tempo e diffuse poi nel corso della sua vita.Dall'Irlanda passò (ca. 590) in Francia, Svizzera e Italia Settentrionale, creando e organizzando comunitá ecclesiastiche e fondando vari monasteri, alcuni dei quali, per esempio Luxeuil e Bobbio (PC), celebri per gli omonimi libri liturgici. La regola monastica che codifica la sua spiritualitá è improntata a grande rigore e intende associare i monaci al sacrificio di Cristo.Colombano muore a Bobbio il 23 novembre 615 e in tale data è commemorato nel rito romano fino ad oggi.Per approfondimenti, leggere la Catechesi di Papa Benedetto XVI: >>> San Colombano [Croato, Francese, Inglese, Italiano, Portoghese, Spagnolo, Tedesco]</p>"
        },
        {
            "id": "24",
            "imagen": "Domenica 24 Novembre",
            "contenido": "<h3>Nostro Signore Gesù Cristo Re dell'universo, solennità</h3><h3>Libro di Daniele</h3><em>7,13-14.</em><p>Guardando ancora nelle visioni notturne, ecco apparire, sulle nubi del cielo, uno, simile ad un figlio di uomo; giunse fino al vegliardo e fu presentato a lui,<br>che gli diede potere, gloria e regno; tutti i popoli, nazioni e lingue lo servivano; il suo potere è un potere eterno, che non tramonta mai, e il suo regno è tale che non sará mai distrutto.</p><h3>Salmi</h3><em>93(92),1ab.1c-2.5.</em><p>Il Signore regna, si ammanta di splendore;<br>il Signore si riveste, si cinge di forza.<br>Rende saldo il mondo, non sará mai scosso.<br>Saldo è il tuo trono fin dal principio, <br>da sempre tu sei, Signore.<br>Degni di fede sono i tuoi insegnamenti, <br>la santitá si addice alla tua casa <br>per la durata dei giorni, Signore.</p><h3>Apocalisse</h3><em>1,5-8.</em><p>Grazia a voi e pace da Gesù Cristo, il testimone fedele, il primogenito dei morti e il principe dei re della terra. A Colui che ci ama e ci ha liberati dai nostri peccati con il suo sangue,<br>che ha fatto di noi un regno di sacerdoti per il suo Dio e Padre, a lui la gloria e la potenza nei secoli dei secoli. Amen.<br>Ecco, viene sulle nubi e ognuno lo vedrá; anche quelli che lo trafissero e tutte le nazioni della terra si batteranno per lui il petto. Sì, Amen!<br>Io sono l'Alfa e l'Omega, dice il Signore Dio, Colui che è, che era e che viene, l'Onnipotente!</p><h3>Dal Vangelo di Gesù Cristo secondo Giovanni</h3><em>18,33b-37.</em><p>Pilato allora rientrò nel pretorio, fece chiamare Gesù e gli disse: «Tu sei il re dei Giudei?».<br>Gesù rispose: «Dici questo da te oppure altri te l'hanno detto sul mio conto?».<br>Pilato rispose: «Sono io forse Giudeo? La tua gente e i sommi sacerdoti ti hanno consegnato a me; che cosa hai fatto?».<br>Rispose Gesù: «Il mio regno non è di questo mondo; se il mio regno fosse di questo mondo, i miei servitori avrebbero combattuto perché non fossi consegnato ai Giudei; ma il mio regno non è di quaggiù».<br>Allora Pilato gli disse: «Dunque tu sei re?». Rispose Gesù: «Tu lo dici; io sono re. Per questo io sono nato e per questo sono venuto nel mondo: per rendere testimonianza alla veritá. Chiunque è dalla veritá, ascolta la mia voce».</p><hr /><h3>SS. Andrea Dung Lac e 116 compagni(martiri in Viét-Nam)</h3><p>Santi Martiri Vietnamiti(Andrea Dung Lac e 116 compagni)La chiesa nel Viét-Nam è stata fecondata dal sangue dei martiri di cui ricorre, oggi, la memoria di 117 di loro. L'opera di evangelizzazione, intrapresa fin dall'inizio del secolo XVI dal padre gesuita di Avignone Alexandre de Rhodes (1591/1660), poi stabilita nei primi Vicariati apostolici Nord (Dáng-Ngoái) e Sud (Dáng-Trong) nel 1659, ha conosciuto nel corso dei secoli un ammirevole sviluppo malgrado le innumerevoli difficoltá che ancora oggi sussistono.Oggi la Chiesa cattolica in Viét-Nam conta 3 arcidiocesi e 23 diocesi, con 6 seminari. Sul territorio sono disseminate 2.200 parrocchie e i Cattolici sono circa 8 milioni (il 10% della popolazione); la Gerarchia Cattolica Vietnamita è stata eretta da SanGiovanni XXIII (Angelo Giuseppe Roncalli, 1958-1963) il 24 novembre 1960. Questo risultato è dovuto anche al fatto che, fin dai primi anni, il seme della Fede si è mescolato nella terra vietnamita con il sangue abbondante dei Martiri, tanto del clero missionario quanto del clero locale e del popolo cristiano del Viét-Nam. Tutti insieme hanno sopportato le fatiche del lavoro apostolico, come di comune accordo essi hanno affrontato anche la morte per rendere testimonianza alla veritá evangelica. La storia religiosa della Chiesa del Viét-Nam registra che vi sono stati in tutto 53 Editti, firmati dai Signori TRINH e NGUYEN o dai Re che, per quasi tre secoli, XVII, XVIII, XIX (esattamente 261 anni: 1625-1886), hanno decretato contro i cristiani persecuzioni, una più violenta dell'altra. Si contano circa 130.000 vittime cadute un po' dovunque nel territorio nazionale. Nel corso dei secoli, questi Martiri della Fede sono stati seppelliti in forma anonima, ma la loro memoria è rimasta sempre viva nello spirito della comunitá cattolica. Dall'inizio del secolo XX, 117 di questo gran numero di Eroi, le cui sofferenze si presentano come le più crudeli, sono stati scelti ed elevati all'onore degli altari dalla Santa Sede in 4 occasioni di Beatificazione:1. nel 1900, dal Papa Leone XIII (Vincenzo Gioacchino Pecci, 1878-1903), 64 persone; 2.nel 1906, da S. Pio X (Giuseppe Sarto, 1903-1914), 8 persone; 3. nel 1909, da S. Pio X, 20 persone;4. nel 1951, dal Venerabile Pio XII (Eugenio Pacelli, 1939-1958), 25 persone;classificate come segue:· Spagnoli: 11, tutti dell'Ordine dei Predicatori (Domenicani): 6 Vescovi, 5 Sacerdoti.· Francesi: 10, tutti della Societá Missioni Estere di Parigi: 2 Vescovi, 8 Sacerdoti.· Vietnamiti: 96, 37 Sacerdoti (di cui 11 Domenicani), 59 Cristiani (di cui 1 Seminarista, 16 Catechisti, 10 Terziari Domenicani e una donna).«Essi sono coloro che sono passati attraverso la grande tribolazione e hanno lavato le loro vesti rendendole candide col sangue dell'Agnello » (Ap 7,14) secondo l'ordine cronologico seguente:Ø2 caduti sotto il regno del Sig. TRINH-DOANH (1740-1767);Ø2 caduti sotto il regno del Sig. TRINH-SAM (1767-1782);Ø2 caduti sotto il regno del Sig. CANH-THINH (1782-1802);Ø58 caduti sotto il regno del Re MINH-MANG (1820-1840);Ø3 caduti sotto il regno del Re THIEU-TRI (1840-1847);Ø50 caduti sotto il regno del Re TU-DUC (1847-1883).E sul luogo del supplizio l'Editto reale, posto accanto a ciascun giustiziato, precisa la qualifica della sentenza:Ø75 condannati alla decapitazione, Ø22 condannati allo strangolamento,Ø6 condannati ad essere bruciati vivi,Ø5 condannati alla dilacerazione delle membra del corpo,Ø9 morti in prigione a causa delle torture.SanGiovanni Paolo II (Karol Józef Wojtyła, 1978-2005) li ha canonizzati il 19 giugno 1988 e dichiarati Patroni del Vietnam il 14 dicembre 1990.La comune festa liturgica dei 117 martiri vietnamiti, fu fissata al 24 novembre, con memoria singola per alcuni di essi, specie per quelli appartenenti a Congregazioni Missionarie. Dall'epistolario di S. Paolo Le-Bao-Tihn agli alunni del Seminario di Ke-Vinh nel 1843.(Launay A., Le clergé tonkinois et ses prêtres martyrs, MEP, Paris 1925, pp.80-83): «Io, Paolo, prigioniero per il nome di Cristo, voglio farvi conoscere le tribolazioni nelle quali quotidianamente sono immerso, perché infiammati dal divino amore, innalziate con me le vostre lodi a Dio: eterna è la sua misericordia (Sal 135,3). Questo carcere è davvero un'immagine dell'inferno eterno: ai crudeli supplizi di ogni genere, come i ceppi, le catene di ferro, le funi, si aggiungono odio, vendette, calunnie, parole oscene, false accuse, cattiverie, giuramenti iniqui, maledizioni e infine angoscia e tristezza. Dio, che liberò i tre giovani dalla fornace ardente, mi è sempre vicino; e ha liberato anche me da queste tribolazioni, trasformandole in dolcezza: eterna è la sua misericordia. In mezzo a questi tormenti, che di solito piegano e spezzano gli altri, per la grazia di Dio sono pieno di gioia e letizia, perché non sono solo, ma Cristo è con me. Egli, nostro maestro, sostiene tutto il peso della croce, caricando su di me la minima e ultima parte: egli stesso combattente, non solo spettatore della mia lotta; vincitore e perfezionatore di ogni battaglia. Sul suo capo è posta la splendida corona di vittoria, a cui partecipano anche le sue membra. Come sopportare questo orrendo spettacolo, vedendo ogni giorno imperatori, mandarini e i loro cortigiani, che bestemmiano il tuo santo nome, Signore, che siedi sui Cherubini (cf. Sal 79,2) e i Serafini? Ecco, la tua croce è calpestata dai piedi dei pagani! Dov'è la tua gloria? Vedendo tutto questo preferisco, nell'ardore della tua caritá, aver tagliate le membra e morire in testimonianza del tuo amore. Mostrami, Signore, la tua potenza, vieni in mio aiuto e salvami, perché nella mia debolezza si è manifestata e glorificata la tua forza davanti alle genti; e i tuoi nemici non possano alzare orgogliosamente la testa, se io dovessi vacillare lungo il cammino. Fratelli carissimi, nell'udire queste cose, esultate e innalzate un perenne inno di grazie a Dio, fonte di ogni bene, e beneditelo con me: eterna è la sua misericordia. L'anima mia magnifichi il Signore e il mio spirito esulti nel mio Dio, perché ha guardato l'umiltá del suo servo e d'ora in poi le generazioni future mi chiameranno beato (cf. Lc 1,46-48). Lodate il Signore, popoli tutti; voi tutte, nazioni, dategli gloria (Sal 116,1), poiché Dio ha scelto ciò che nel mondo è debole, per confondere i potenti (cf. 1 Cor 1,27). Con la mia lingua e il mio intelletto ha confuso i filosofi, discepoli dei saggi di questo mondo: eterna è la sua misericordia. Vi scrivo tutto questo, perché la vostra e la mia fede formino una cosa sola. Mentre infuria la tempesta getto l'ancora fino al trono di Dio: speranza viva, che è nel mio cuore. E voi, fratelli carissimi, correte in modo da raggiungere la corona (cf. 1 Cor 9,24); indossate la corazza della fede (cf. 1 Tess 5,8), brandite le armi del Cristo, a destra e a sinistra (cf. 2 Cor 6,79), come insegna san Paolo, mio patrono. È bene per voi entrare nella vita zoppicanti o con un occhio solo (cf. Mt 18,8-9), piuttosto che essere gettati fuori con tutte le membra. Venite in mio soccorso con le vostre preghiere, perché possa combattere secondo la legge, anzi sostenere sino alla fine la buona battaglia, per concludere felicemente la mia corsa (cf. 2 Tim 4,7). Se non ci vedremo più nella vita presente, questa sará la nostra felicitá nel mondo futuro: staremo davanti al trono dell'Agnello immacolato e canteremo unanimi le sue lodi esultando in eterno nella gioia della vittoria. Amen.»</p><hr /><h3>B. Maria Anna Sala(suora ed educatrice (1829-1891))</h3><hr /><p>Beata Maria Anna Sala Suora professa e educatrice delle Suore MarcellineMaria Anna Sala nasce a Brivio (Lecco) il 21 aprile 1829 quinta di otto figli di Giovanni Maria Sala e Giovannina Comi, pro­fondamente cristiani e di agiate condizioni economiche. Il padre era ben af­fermato nel commercio del legname e possedeva una bella casa nel centro del paese. Al battesimo, che le fu amministrato il giorno stesso della nascita, le furono imposti i nomi di Maria Anna Elisabetta.Fu una delle prime allieve della nascente scuola delle Suore Marcelline a Vimercate. Accolta da Madre Marina Videmari si distinse subito per l'esemplaritá della vita e il profitto negli studi. Nel 1848, entrata a far parte della nuova Congregazione, comprese ben presto che il suo ideale e la sua missione dovevano essere unicamente l'insegnamento, l'educazione, la formazione delle fanciulle nella scuola e nella famiglia.Suor Maria Anna si santificò semplicemente per la sua totale fedeltá al carisma della Congregazione che aveva scelto. Tre grandi insegnamenti sgorgano dalla sua vita e dal suo esempio: la necessitá della formazione di un buon carattere fermo, sensibile, equilibrato, il valore santificante dell'impegno nel dovere assegnato dall'obbedienza e l'importanza essenziale dell'opera educativa. La sua pedagogia fu quella semplice raccomandata da mons. Luigi Biraghi (beatificato il 30 aprile 2006), fondatore delle “Marcelline” e suo Padre spirituale: stare vicino, essere accanto alle giovani in ogni momento e circostanza, partecipando alla loro vita quotidiana in classe, in cappella, in refettorio, in ricreazione, in dormitorio. Tra le sue migliori allieve, ricordiamo la giovane Giuditta Alghisi Montini, mamma del futuro papa Paolo VI. Muore santamente a Milano il 24 novembre 1891.Maria Anna Salaè stata proclamata Beata il 26 ottobre 1980, da San Giovanni Paolo II (Karol Józef Wojtyła, 1978-2005).</p><hr /><h3>S. Crisogono di Aquileia (Friuli)(martire († 303))</h3><hr /><p>Martirologio Romano: Ad Aquileia in Friuli, ricordo di S. Crisogono, martire, che si celebra a Roma nel giorno anniversario della dedicazione della chiesa intitolata a suo nome.</p>"
        },
        {
            "id": "25",
            "imagen": "Lunedì 25 Novembre",
            "contenido": "<h3>Lunedì della XXXIV settimana delle ferie del Tempo Ordinario</h3><h3>Apocalisse</h3><em>14,1-3.4b-5.</em><p>Io, Giovanni, guardai ed ecco l'Agnello ritto sul monte Sion e insieme centoquarantaquattromila persone che recavano scritto sulla fronte il suo nome e il nome del Padre suo.<br>Udii una voce che veniva dal cielo, come un fragore di grandi acque e come un rimbombo di forte tuono. La voce che udii era come quella di suonatori di arpa che si accompagnano nel canto con le loro arpe.<br>Essi cantavano un cantico nuovo davanti al trono e davanti ai quattro esseri viventi e ai vegliardi. E nessuno poteva comprendere quel cantico se non i centoquarantaquattromila, i redenti della terra.<br>Questi seguono l'Agnello dovunque va. Essi sono stati redenti tra gli uomini come primizie per Dio e per l'Agnello.<br>Non fu trovata menzogna sulla loro bocca; sono senza macchia.</p><h3>Salmi</h3><em>24(23),1-2.3-4ab.5-6.</em><p>Del Signore è la terra e quanto contiene, <br>l'universo e i suoi abitanti.<br>È lui che l'ha fondata sui mari, <br>e sui fiumi l'ha stabilita.<br>Chi salirá il monte del Signore, <br>chi stará nel suo luogo santo?<br>Chi ha mani innocenti e cuore puro,<br>chi non pronunzia menzogna.<br>Otterrá benedizione dal Signore, <br>giustizia da Dio sua salvezza.<br>Ecco la generazione che lo cerca, <br>che cerca il tuo volto, Dio di Giacobbe.</p><h3>Dal Vangelo di Gesù Cristo secondo Luca</h3><em>21,1-4.</em><p>In quel tempo, mentre era nel tempio, Gesù, alzati gli occhi, vide alcuni ricchi che gettavano le loro offerte nel tesoro.<br>Vide anche una vedova povera che vi gettava due spiccioli<br>e disse: «In veritá vi dico: questa vedova, povera, ha messo più di tutti.<br>Tutti costoro, infatti, han deposto come offerta del loro superfluo, questa invece nella sua miseria ha dato tutto quanto aveva per vivere».</p><hr /><h3>S. Caterina d'Alessandria (ET)(vergine e martire († 305))</h3><p>Santa Caterina d’AlessandriaVergine e martire(memoria facoltativa)Di Caterina d'Alessandria, oltre all'incerta data di nascita (287?) e al fatto che fu sottoposta a martirio ad Alessandria d'Egitto nel 305, si sa poco della sua vita ed è difficile distinguere la realtá storica dalle leggende popolari.Caterina, secondo la tradizione, è una bella diciottenne egiziana, figlia di nobili, che, in occasione dell'insediamento ad Alessandria, avvenuto nel 305, del governatore Massimino Daia (che si proclamerá «Augusto», cioè imperatore, nel 307, morendo suicida nel 313), si presentò al palazzo nel bel mezzo dei festeggiamenti, nel corso dei quali si celebravano feste pagane con sacrifici di animali. Caterina rifiutò i sacrifici e chiese al governatore di riconoscere Gesù Cristo come redentore dell'umanitá. Di fronte alla richiesta della ragazza, il governatore convocò un gruppo di retori affinché la convincessero ad onorare gli dei. Tuttavia, per l'eloquenza di Caterina, non solo non la convertirono, ma essi stessi furono prontamente convertiti al Cristianesimo. Il governatore ordinò la condanna a morte di tutti i retori e, dopo l'ennesimo rifiuto di Caterina, la condannò a morire, anch'essa, su una ruota dentata, ma lo strumento di tortura e condanna si ruppe e Massimino fu obbligato a far decapitare la santa. Gli angeli portano miracolosamente il suo corpo da Alessandria fino al Sinai, dove ancora oggi l'altura vicina a Gebel Musa (Montagna di Mosè) si chiama Gebel Katherin: questo avviene il 24-25 novembre 305. Alcuni studiosi ritengono che il racconto leggendario indichi, trasfigurandola, un'effettiva traslazione del corpo sul monte, avvenuta però in epoca successiva. Dal Gebel Katherin, infine, e in data sconosciuta, le spoglie furono portate nel monastero, a lei dedicato, fondato dall'imperatore Giustiniano. Alle leggende, così poco attendibili, si contrappone la realtá di un culto diffuso anche fuori dall'Egitto. S. Caterina si trova, infatti, raffigurata nella basilica romana di S. Lorenzo, in una pittura dell'VIII secolo col nome scritto verticalmente: Ca/te/ri/na; a Napoli (sec. X-XI) nelle catacombe di S. Gennaro, e più tardi in molte parti d'Italia, così come in Francia e nell'Europa centro-settentrionale. Le scarse notizie sulla sua vita hanno sempre fatto dubitare della reale esistenza di una santa Caterina d'Alessandria d'Egitto. La stessa Chiesa cattolica ha spesso espresso i suoi dubbi, culminati nell'esclusione dal martirologio tra il 1962 e il 2002, nonostante il permesso del Vaticano di festeggiarla ugualmente. Molti sono i comuni d'Italia di cui Caterina è patrona, fra i quali: Brissogne, Castellino di Moncalvo, Comunanza, Deruta, Dorgali, Ferrara di Monte Baldo, Guastalla, Locri, Mores, Paceco, San Giovanni Ilarione, San Pietro Clarenza (comune di Catania), Santa Caterina dello Ionio, Santa Caterina di Lusiana, Santa Caterina Villarmosa, Scandiano etc.; è festeggiata anche a Novi Ligure e a Rivoli (fiera di Santa Caterina il lunedì più vicino al 25 novembre). In Francia è patrona degli studenti di teologia e protettrice delle apprendiste sarte. Da Caterina di Alessandria deriva il termine francese catherinette (caterinetta) che in origine indicava una giovane donna da marito. Nell'iconografia S. Caterina d'Alessandria viene rappresentata con la corona in testa e vestita di abiti regali per sottolineare la sua origine principesca. La palma che tiene in mano indica il martirio. Il libro ricorda la sua sapienza e la sua funzione di protettrice degli studi e di alcune categorie sociali dedite all'insegnamento (insegnanti e Ordini religiosi come i Domenicani e gli Agostiniani). Infine viene rappresentata con una ruota spezzata, lo strumento del martirio, ma anche l'elemento che lega la Santa a numerose categorie di arti e mestieri che hanno a che fare con la ruota. Forse è questo l'elemento che unisce S. Caterina ai ceramisti, di cui è protettrice.Significato del nome Caterina : «donna pura» (greco).</p><hr /><h3>BB. Luigi e Maria Beltrame Quattrocchi(sposi esemplari)</h3><hr /><p>Beati Luigi Beltrame Quattrocchi e Maria Corsini vedova Beltrame QuattrocchiMemoria comune oggi 25 novembre: anniversario del loro matrimonioMemorie individuali, secondo il Martirologio Romano (‘dies natalis’):Luigi Beltrame Quattrocchi: 09 novembre >>> B. Luigi Beltrame QuattrocchiMaria Corsini: 26 agosto >>> B. Maria Corsini, vedova L. Beltrame QuattrocchiLuigi Beltrame Quattrocchi, di origini friulane, nasce, da Carlo Beltrame e Francesca Vita, il 12 gennaio 1880 a Catania, dove suo padre, funzionario della Prefettura, era stato trasferito subito dopo la proclamazione del Regno d'Italia. Il doppio cognome viene aggiunto quando Luigi viene cresciuto (e poi adottato) dagli zii Stefania e Luigi Quattrocchi, pur mantenendo uno stretto legame con i propri genitori.Maria Corsini nasce a Firenze il 24 giugno 1884 da Angiolo Corsini e Giulia Salvi. Maria e Luigi si conobbero a Roma, negli ultimi anni dell'Ottocento, nell'ambito delle rispettive famiglie e di comuni amicizie. Ancora giovanissimi consacrarono il loro vincolo d'amore il 25 novembre 1905 nella Basilica di Santa Maria Maggiore, dove negli anni a venire si recavano ogni giorno per assistere alla messa mattutina e dare così un profondo senso cristiano all'intera laboriosa giornata di entrambi. Maria provvedeva alla casa: oltre ai tre figliuoli sopraggiunti nei primi quattro anni di matrimonio, i quali facevano a gara a movimentare il piccolo santuario domestico, doveva accudire, nel calore accogliente di un unico focolare, i suoi nonni e i suoi genitori.All'indomani di un'udienza privata concessa da Papa Pio XI (Ambrogio Damiano Achille Ratti, 1922-1939) a tutta la famiglia, i due figli maschi lasciarono il nido nel medesimo giorno, il 6 novembre del 1924, per rispondere docili alla chiamata del Signore, dopo aver recitato un corale \"Magnificat\", davanti al quadro del Sacro Cuore. Al mattino, il primogenito Filippo (poi don Tarcisio) venne accompagnato da tutta la \"comunitá\" al Collegio Capranica. Nel pomeriggio, Cesarino (poi don Paolino), fu accompagnato all'Abbazia di San Paolo fuori le Mura, dove lo attendeva con paterno affetto l'Abate Schuster, che giá da anni aveva stretto profondi rapporti spirituali con l'Avv. Beltrame. Questi era divenuto assiduo frequentatore e zelante promotore dei famosi \"ritiri minimi\" di fine settimana in San Paolo, animati oltre che dallo stesso Schuster (beatificato il 12 maggio 1996), da Mons. Montini (futuro papa e Beato Paolo VI) e da Fratel Alessandro Alessandrini, dedicati a turno a varie categorie selezionate di laureati, funzionari e professionisti. Tre anni dopo, fu la volta della secondogenita, Fanny, che nel 1927 varcò, ventenne, le grate della clausura delle Benedettine del Santissimo Sacramento di via Bellotti in Milano, dove, con il nuovo nome di Maria Cecilia, ha servito fedelmente il Signore fino a quando, il 1° marzo del 1993, lo Sposo Divino l'ha chiamata a sé. Luigi Beltrame Quattrocchi e Maria Corsini sono una coppia che ha saputo rendere straordinaria la loro ordinaria vita di sposati grazie all’amore. Sono rimasti sposati per cinquant’anni e hanno avuto quattro figli, tre dei quali hanno potuto presenziare alla beatificazione dei loro genitori nella cerimonia celebrata nella Basilica di San Pietro il 21 ottobre 2001 da San Giovanni Paolo II (Karol Józef Wojtyła, 1978-2005).Luigi Beltrame fu un brillante avvocato con una carriera che culminò quando venne nominato Vice Avvocato Generale dello Stato Italiano. Fu amico personale di molti politici che dopo la seconda guerra mondiale diedero impulso alla rinascita dell’Italia, come Alcide De Gasperi e Luigi Gedda. Maria Corsini era professoressa e scrittrice di temi d’educazione, impegnata in varie associazioni, tra cui l’Azione Cattolica Femminile. La loro vita autenticamente cristiana si manifestò in particolare quando Maria stava aspettando Enrichetta, l’ultima figlia. Presentava sintomi tanto preoccupanti e con così poche possibilitá di sopravvivenza per la madre, che un famoso ginecologo di Roma consigliò senza reticenze l’aborto: ma Luigi e Maria, senza pensarci su due volte, rifiutarono la proposta. Era una famiglia borghese, che seppe aprirsi ai bisogni di tutti. Per esempio, durante la Seconda Guerra mondiale, il loro appartamento di Roma diventò un centro d’accoglienza e di alloggio per rifugiati.Luigi muore a Roma il 9 novembre 1951, Maria gli sopravvive per 14 anni, e stempera il dolore rifugiandosi nella scrittura: ricordiamo tra gli altri il libro \"L'ordito e la trama. Radiografia di un matrimonio\"; il 26 agosto 1965 anche Maria muore, poco dopo aver recitato l'Angelus Angelus insieme ai figli nella loro casa di Serravalle (AR). Il Papa, nell'omelia per la loro beatificazione, affermò che essi vissero “una vita ordinaria in modo straordinario”. Fra le gioie e le preoccupazioni di una famiglia normale, seppero vivere un'esistenza straordinariamente ricca di spiritualitá. Al centro c’era l’Eucaristia quotidiana, cui si aggiungeva la devozione filiale alla Vergine Maria, invocata con il Rosario recitato tutte le sere, e il riferimento a saggi consigli spirituali. Questi sposi vissero alla luce del Vangelo e con grande intensitá umana l’amore coniugale e il servizio alla vita. Assunsero con piena responsabilitá il compito di collaborare con Dio nella procreazione, dedicandosi generosamente ai figli per educarli, guidarli, orientarli, nella scoperta del Suo disegno d’Amore.Alla fine della celebrazione, il Papa ha condannato con parole durissime la violenza e ha presentato la famiglia come segno di speranza in questo mondo attanagliato dalla paura di attentati. “La famiglia” - ha detto – “annuncia il Vangelo della speranza con la sua stessa costituzione, poiché si fonda sulla reciproca fiducia e sulla fede nella Provvidenza. La famiglia annuncia la speranza, poiché è il luogo in cui sgorga e cresce la vita, nell’esercizio generoso e responsabile della paternitá e maternitá. Un’autentica famiglia, fondata sul matrimonio, è in se stessa una buona notizia per il mondo.” Testimonianza del figlio Cesare, P. Paolino: «anche se non avevo mai immaginato che un giorno sarebbero stati proclamati Santi dalla Chiesa, posso affermare sinceramente che ho sempre percepito la straordinaria spiritualitá dei miei genitori. In casa si è respirato sempre un clima soprannaturale, sereno, gioioso, non bigotto. Indipendentemente da quale questione dovevamo affrontare, la risolvevamo sempre dicendo che bisognava farlo dalle tegole in su. Tra papá e mamma ci fu una specie di gara nella crescita spirituale. Mamma iniziò dalla linea di partenza, poiché viveva giá un’intensa esperienza di fede, mentre papá era certamente un buon uomo, retto e onesto, però non molto praticante. Grazie alla vita matrimoniale, con l’aiuto decisivo del suo direttore spirituale, anche lui iniziò a correre ed entrambi raggiunsero elevate mete di spiritualitá. Dalle numerose lettere che si scrissero, che abbiamo potuto trovare ed ordinare, emerge tutta l’intensitá del loro amore. Per esempio, quando mio padre andava in viaggio in Sicilia, era sufficiente che arrivasse a Napoli perché mandasse un messaggio, in cui diceva alla moglie quanto le voleva bene. Quest’amore veniva trasmesso sia all’interno della famiglia (durante i primi anni di matrimonio vivevano nel nostro appartamento anche i genitori di entrambi e i nonni della mamma) sia all’esterno, con l’accoglienza di amici di ogni tipo di idee, e aiutando chi si trovava nel bisogno. L’educazione, che portò tre di noi alla consacrazione, era il pane quotidiano. Conservo ancora una Imitazione di Cristo regalatami da mia madre quando avevo dieci anni. La dedica continua a produrre in me brividi: “Ricordati che si segue Cristo, se è necessario, fino alla morte”».I loro resti benedetti, giá fraternamente ospitati dalla comunitá delle Trappiste di Vitorchiano (Viterbo), nel mistico silenzio di una medesima Cappella, in cui sono custoditi quelli della Beata Maria Gabriella Sagheddu, a seguito della Beatificazione celebrata il 21 ottobre 2001 in Piazza San Pietro, sono stati solennemente traslati in Roma, dove insieme attendono la risurrezione nella Cripta del Santuario del Divino Amore.Per approfondimenti: >>> santuariodivinoamore.it/beati.html</p><hr /><h3>B. Elisabeth Achler(vergine e mistica (1386-1480))</h3><hr /><p>Beata Elisabeth Achler Detta ‘Gute Beth’ (Buona Betta) Vergine e mistica tedesca Elisabetta Achler, nasce a Waldsee (Renania-Palatinato) il 25 novembre 1386. Figlia di Hans e Anna Achler, una coppia di tessitori, crebbe insieme a numerosi fratelli e sorelle. Il padre era una voce autorevole nella corporazione dei tessitori. Ebbe come precettore e padre spirituale fin dal quattordicesimo anno di etá il religioso agostiniano padre Konrad Kügelin (1367-1428). Divenuta terziaria francescana, visse inizialmente in grande povertá in un'associazione di Begardi nel Waldsee. Nel 1403 si trasferì con altre giovani donne nel romitaggio di Reute, eretto con l'aiuto del prevosto Jakob von Metsch. Nel 1406 il romitaggio fu elevato a convento francescano e le suore seguirono la Regola del Terzo Ordine francescano. Elisabetta condusse colá una vita d'isolamento, povertá e preghiera: si occupava della cucina ed aveva cura dei poveri che si presentavano alla porta del convento. La sua vita di religiosa era rivolta soprattutto alla contemplazione ed alla partecipazione alla Passione di Cristo. Muore a Reute il 25 novembre 1420.Il culto di Elisabetta si diffuse subito dopo la sua morte e fu con­fermato da papa Clemente XIII (Carlo Rezzonico, 1758-1769) il 19 giugno 1766. La sua memoria liturgica si celebra il 25 novembre. È venerata soprattutto in Svevia, in Baviera, nel Tirolo, in Svizzera.</p>"
        },
        {
            "id": "26",
            "imagen": "Martedì 26 Novembre",
            "contenido": "<h3>Martedì della XXXIV settimana delle ferie del Tempo Ordinario</h3><h3>Apocalisse</h3><em>14,14-19.</em><p>Io, Giovanni, guardai ancora ed ecco una nube bianca e sulla nube uno stava seduto, simile a un Figlio d'uomo; aveva sul capo una corona d'oro e in mano una falce affilata.<br>Un altro angelo uscì dal tempio, gridando a gran voce a colui che era seduto sulla nube: \"Getta la tua falce e mieti; è giunta l'ora di mietere, perché la messe della terra è matura\".<br>Allora colui che era seduto sulla nuvola gettò la sua falce sulla terra e la terra fu mietuta.<br>Allora un altro angelo uscì dal tempio che è nel cielo, anch'egli tenendo una falce affilata.<br>Un altro angelo, che ha potere sul fuoco, uscì dall'altare e gridò a gran voce a quello che aveva la falce affilata: \"Getta la tua falce affilata e vendemmia i grappoli della vigna della terra, perché le sue uve sono mature\".<br>L'angelo gettò la sua falce sulla terra, vendemmiò la vigna della terra e gettò l'uva nel grande tino dell'ira di Dio.</p><h3>Salmi</h3><em>96(95),10.11-12.13.</em><p>Dite tra i popoli: \"Il Signore regna!\". <br>Sorregge il mondo, perché non vacilli; <br>giudica le nazioni con rettitudine.<br>Gioiscano i cieli, esulti la terra, <br>frema il mare e quanto racchiude;<br>esultino i campi e quanto contengono, <br>si rallegrino gli alberi della foresta.<br>Esultino davanti al Signore che viene, <br>perché viene a giudicare la terra. <br>Giudicherá il mondo con giustizia <br>e con veritá tutte le genti.</p><h3>Dal Vangelo di Gesù Cristo secondo Luca</h3><em>21,5-11.</em><p>In quel tempo, mentre alcuni parlavano del tempio e delle belle pietre e dei doni votivi che lo adornavano, Gesù disse:<br>«Verranno giorni in cui, di tutto quello che ammirate, non resterá pietra su pietra che non venga distrutta».<br>Gli domandarono: «Maestro, quando accadrá questo e quale sará il segno che ciò sta per compiersi?».<br>Rispose: «Guardate di non lasciarvi ingannare. Molti verranno sotto il mio nome dicendo: \"Sono io\" e: \"Il tempo è prossimo\"; non seguiteli.<br>Quando sentirete parlare di guerre e di rivoluzioni, non vi terrorizzate. Devono infatti accadere prima queste cose, ma non sará subito la fine».<br>Poi disse loro: «Si solleverá popolo contro popolo e regno contro regno,<br>e vi saranno di luogo in luogo terremoti, carestie e pestilenze; vi saranno anche fatti terrificanti e segni grandi dal cielo».</p><hr /><h3>B. Giacomo Alberione(fondatore Famiglia Paolina (1884-1971))</h3><p>Beato Giacomo AlberioneSacerdote e fondatore della “Famiglia Paolina”Giacomo Alberione, fondatore della Famiglia Paolina, fu uno dei più creativi apostoli del XX secolo.“Eccolo umile, silenzioso, instancabile, raccolto nei suoi pensieri che corrono alla preghiera, all’opera, sempre intento a scrutare i segni dei tempi. Il nostro Don Alberione ha dato alla Chiesa nuovi strumenti per dare vigore e ampiezza al suo apostolato... Lasci che il Papa, a nome di tutta la Chiesa, esprima la sua gratitudine.”Così si esprime ilBeato Paolo VI (Giovanni Battista Montini, 1963-1978) il 28 giugno 1969. Don Alberione è in udienza dal Papa accompagnato dai partecipanti al secondo Capitolo generale e da una folta rappresentanza di Paolini e Paoline. In questa occasione il Papa conferisce al fondatore della Famiglia Paolina la croce “Pro Ecclesia et Pontifice”.Due anni più tardi, il 26 novembre del 1971, nel tardo pomeriggio,il BeatoPaolo VI visita in forma privata Don Alberione morente. Alle 18,26 dello stesso giorno Don Alberione chiude la sua esistenza terrena. Le ultime parole lasciate come testamento spirituale ai suoi figli e alle sue figlie sono un invito alla speranza: “Muoio... prego per tutti, Paradiso!”.Queste sono le tappe essenziali della sua vita: · 1884, 4 aprile - Giacomo Alberione nasce a San Lorenzo di Fossano (Cuneo)· 1890-1891 - Frequenta la prima classe elementare a Cherasco· 1896, 25 ottobre - Entra nel seminario di Bra· 1900, ottobre – Entra nel seminario di Alba· 1900, notte di capodanno - Partecipando all'adorazione notturna nel duomo di Alba, si sente obbligato a fare qualche cosa per il Signore e gli uomini del nuovo secolo· 1907, 29 giugno - Viene ordinato sacerdote ad Alba· 1908 - Per alcuni mesi svolge attivitá pastorale a Narzole· 1908, 1° ottobre - Rientra in seminario e viene nominato direttore spirituale dei giovani e dei chierici· 1913, settembre - Assume la direzione del settimanale “Gazzetta d'Alba”· 1914, 20 agosto - Fonda la Societá San Paolo · 1915,15 giugno - Fonda le Figlie di San Paolo· 1918/1922 - Nascono le pubblicazioni: “Cooperatore Paolino” (1918) - “La Domenica” (1921) - “Una Buona Parola” (1922)· 1924, 10 febbraio - Fonda le Pie Discepole del Divin Maestro·1924/1931 - Nascono le pubblicazioni di : “Il Giornalino” (1924) - “La Domenica illustrata” (1926) - “La Famiglia Cristiana” (1931)· 1936, mese di agosto - Da inizio, a Roma, alle Pastorelle· 1938, 7 ottobre - A Genzano (Roma) nascita ufficiale delle Pastorelle· 1939, 13 aprile - Fondazione della REF (Romana Editrice Film)· 1957, 4 aprile - Inizia il primo capitolo generale della Societá San Paolo, nel quale Don Alberione viene confermato superiore generale· 1959, 8 settembre - A Castel Gandolfo (Roma) nascono le Apostoline · 1960, 8 aprile - La Sacra Congregazione dei Religiosi approva l'Associazione Paolina composta di tre istituti aggregati alla Societá San Paolo: Gesù Sacerdote, San Gabriele Arcangelo e Maria Ss. Annunziata·1969, 5 agosto - Il secondo capitolo generale della Societá San Paolo proclama Don Alberione superiore generale emerito ed elegge don Luigi Damaso Zanoni come nuovo superiore generale dell'istituto·1971, 26 novembre - Alle 18,30 circa Don Alberione muore a Roma, nella casa generalizia, dopo aver ricevuto la visita del BeatoPaolo VI · 1981, 4 maggio - Viene concesso il “nihil obstat” per la causa della sua beatificazione·1996, 25 giugno - Viene firmato il Decreto di Venerabilitá, con il quale si stabilisce l'eroicitá delle sue virtù ·2002, 20 dicembre - il Sommo Pontefice Giovanni Paolo II, promulga il decreto di Beatificazione di Don Giacomo Alberione ·2003, 27 aprile -San Giovanni Paolo II (Karol Józef Wojtyła, 1978-2005), innalza Don Giacomo Alberione agli onori dell'altare.La Famiglia Paolina, sullo stile di san Paolo, per farsi “tutto a tutti”, oltre alla Societá San Paolo, è dunque composta da quattro Congregazioni:1. le Figlie di San Paolo2. le Suore Pie Discepole del Divin Maestro3. le Suore di Gesù Buon Pastore (Pastorelle)4. l'Istituto Regina degli Apostoli per le vocazioni (Suore Apostoline); quattro Istituti, di vita secolare consacrata, aggregati alla Societá San Paolo:1. San Gabriele Arcangelo2. Gesù Sacerdote3. Maria Santissima Annunziata4. Santa Famiglia; e l' Associazione Cooperatori Paolini. I membri della Societá San Paolo, conosciuti come Paolini, fedeli alla missione loro affidata dal fondatore, si impegnano nella diffusione del messaggio cristiano utilizzando i mezzi che la tecnologia mette a disposizione dell'uomo di oggi per comunicare. Operano in 32 nazioni. Molteplici sono i campi di attivitá: editoria libraria, giornalistica, cinematografica, musicale, televisiva, radiofonica, audiovisiva, multimediale, telematica; centri di studio, ricerca, formazione, animazione.Significato del nome Giacomo : “che segue Dio” (ebraico).Per approfondimenti, leggere la biografia:>>> Giacomo Alberione</p><hr /><h3>S. Umile da Bisignano(religioso O.F.M. (1582-1637))</h3><hr /><p>Sant’Umile da Bisignano Religioso dell'Ordine dei Frati MinoriUmile, al secolo Lucantonio Pirozzo, nasce a Bisignano (CS) il 26 agosto 1582. Nel nome stesso di “Umile” è racchiuso il suo destino, la sua intensa vita spirituale alla quale si è sempre mantenuto fedele. Da subito si fa ammirare per le doti di eccezionale pietá. Segue la Messa quotidiana, si accosta alla mensa eucaristica in occasione di tutte le feste, prega meditando la passione del Signore.Se da parte della famiglia si pone inizialmente un veto al desiderio di Lucantonio, don Marcantonio lascia intendere che la via della santitá non è un percorso su cui avventurarsi con leggerezza, anzi l’avverte che il cammino è duro. Il dialogo con il francescanesimo inizia a Bisignano, presso il Convento dei Frati Minori. L’avvento della chiamata, con Lucantonio poco più che diciassettenne, porta a compimento un clima di tormento interiore giá fortemente presente nell’animo del giovane. Dopo aver perduto il padre, Lucantonio si ritrova l’unico in grado di procurare sostentamento alla famiglia, ma neppure la disgrazia familiare lo distoglie dall’alto ideale religioso. La vocazione francescana, tuttavia, richiede abnegazione e sacrificio capace di coinvolgere l’intera esistenza. Ed è ciò che accade, specie nell’episodio del settembre 1609, quando il giovane Lucantonio si reca da Bisignano al convento di Dipingano (CS) per chiedere al Ministro Provinciale dei Frati Francescani Riformati l’ammissione all’anno di noviziato. Finalmente Lucantonio entra fra i Minori nel noviziato di Mesoraca (KR). Frate Umile ha avuto doni singolari: l’estasi, la scrutazione dei cuori, della profezia, dei miracoli e soprattutto della scienza infusa. Benché non fosse molto alfabetizzato, ha dato risposte sopra la sacra scrittura e sopra qualunque punto della dottrina cattolica, da far meravigliare insigni teologi. Venne sperimentato, al riguardo, da un’assemblea di sacerdoti presieduta dall’arcivescovo di Reggio Calabria e da alcuni professori di Cosenza; a Napoli dall’inquisitore Mons. Campanile, alla presenza del P. Benedetto Mandini e di altri. Ma Umile rispose sempre in maniera più che esauriente. Al termine dell’anno da novizio, ad ogni allievo è richiesto di superare l’esame sulla Regola ed il mancato superamento dello stesso può anche causare il coatto abbandono del convento. Il compito rappresenta, malgrado la buona volontá del frate, un ostacolo non indifferente. Si narra che dopo interminabili difficoltá, Lucantonio, per intercessione della Vergine, riesce a superare l’esame e a recitare la Regola (4 settembre 1610) meravigliando anche i detrattori. Tra le attivitá legate al noviziato, oltre alla professione religiosa, Umile svolge le tipiche mansioni dei religiosi non ancora eletti al grado sacerdotale. Dalla questua al servizio presso la mensa della comunitá, fino alla cura dell’orto ed ad ogni altro lavoro manuale richiesto dai superiori, Umile si impegna con modestia e dedizione.Dopo il difficile anno di noviziato, il francescano inizia un cammino spirituale che lo porta in vari luoghi della Calabria: da Cosenza a Dipingano, da San Lorenzo del Vallo a San Marco Argentano, da Pietrafitta a Figline e a Rossano, e poi ancora nell’attuale provincia cosentina presso altri piccoli centri. I suoi contemporanei hanno ammirato con stupore la povertá di fra Umile e il suo distacco da tutte le cose terrene: si contentava di un abito vecchio e lacero e di pochi pezzi di pane duro per mangiare. In cella aveva solo una croce di legno. Sceglieva per sé il pane più duro e i pezzi che restavano agli altri. Fra Umilecade spesso in estasi rimanendo in uno stato di rapimento tale da alienargli la coscienza mondana e donandogli invece coscienza divina. E il fenomeno della levitazione di fra Umile è un episodio occorso infinite volte e in diverse condizioni: in solitudine e in pubblico, in movimento o immobile.L’altro importante capitolo che accompagna frate Umile nel centro–sud della Calabria riguarda una tappa nella nota Mesoraca, una seconda occasione rispetto al tempo del noviziato. E fra Umile ritorna, almeno per un biennio nel paese del noviziato; sosta, questa, voluta dai Superiori come compimento definitivo delle dure prove per accertare la natura e l’identitá della sua virtù cristiana. Dopo due anni, Umile risorge a nuova vita. Il potere ecclesiastico sembra ormai pacificato con l’idea che veramente il frate è uomo santo. E inizia in Calabria una folle corsa tra le potenti istituzioni religiose e conventi, per avere presso di sé il frate. Un altro viaggio del frate è compiuto verso Messina. Il P. Benigno da Genova, Ministro generale dell’Ordine, lo conduce in sua compagnia per la visita canonica ai Frati Minori della Calabria cosiddetta Ulteriore per transitare successivamente in terra di Sicilia.Durante il viaggio attraverso lo stretto, frate Umile compie un miracolo: trasforma l’acqua di mare in acqua per dissetare le persone dell’equipaggio. La fama dei suoi doni soprannaturali si diffuse rapidamente sino alla cittá capitale del mondo cattolico, giungendo così al soglio di Pietro, per cui il Pontefice del tempo, Gregorio XV (Alessandro Ludovisi, 1621-1623), lo volle incontrare e ne fece richiesta al Nunzio Apostolico di Napoli. Dopo Gregorio XV, frate Umile è chiamato, per una seconda occasione, a Roma, da Urbano VIII (Maffeo Berberini, 1623-1644). Entrambi i Ponteficidialogano volentieri e senza pregiudizi con lui, giovandosi anche delle sue preghiere. Fra Umile si trattiene a Roma diversi anni, soggiornando quasi sempre nel convento di San Francesco a Ripa, e, per pochi mesi, in quello di Sant’Isidoro. Trascorre un periodo di tempo anche a Napoli, presso il convento di Santa Croce, dove profonde il suo impegno nel diffondere il culto di Duns Scoto. Ritorna a Bisignano nell’estate del 1627. Nei mesi successivi, lo stato di salute di fra Umile, dovuto principalmente alla rigida disciplina francescana sostenuta con coraggio ormai da diversi anni, inizia a peggiorare. Ed è proprio per le cagionevoli e sempre più gravi condizioni di salute che egli riprende il viaggio verso il meridione e, come in altre occasioni, sosta a Napoli, nel convento di Santa Croce, per prendere le cure necessarie al suo stato di salute. Da sosta di breve tempo, il periodo di permanenza a Napoli si prolunga per quasi un biennio fino a che fra Umile viene chiamato a fare ritorno in Calabria presso il convento di Cosenza. Soltanto nell’estate del 1632 rientra nel suo paese d’origine, Bisignano, non prima di aver fatto scalo, provenendo da Napoli via mare, a Scalea ed aver avuto sincere dimostrazioni di venerazione da parte del popolo calabrese. La scena di Scalea si ripete qualche ora dopo, appena il veliero approda a Paola.Un altro capitolo della vita di Sant’Umile è il breve periodo di sosta a Cosenza. In questo convento, il Padre guardiano, Bonaventura da San Severino, come d’altra parte tutti i superiori delle comunitá religiose dove fra Umile ha dimorato da quando le sue condizioni di salute sono peggiorate, affida a fra Antonio da Bisignano il compito di aiutare il frate nelle difficoltá quotidiane. Alla metá del 1635, dopo un ennesimo viaggio a Napoli, fra Umile finalmente ritorna a Bisignano, dove muore il 26 novembre 1637 all’etá di 55 anni.I processi canonici sono iniziati con notevole ritardo nel 1684; le sue virtù sono state dichiarate eroiche da Pio VI (Giovanni Angelo Braschi, 1775-1799) il 4 ottobre 1780; è stato beatificato da Leone XIII (Vincenzo Gioacchino Pecci, 1878-1903) il 29 gennaio 1882 (con Breve del 1° ottobre 1881); è stato canonizzato il 19 maggio 2002 da San Giovanni Paolo II (Karol Józef Wojtyła, 1978-2005).Per approfondimenti biografici: >>> Sant'Umile da Bisignano >>> Umile da Bisignano (vatican.va)</p><hr /><h3>S. Silvestro Guzzolini(abate nelle Marche (1177-1267))</h3><hr /><p>San Silvestro Guzzolini Abate e fondatore: “Congregazione dei Silvestrini”Silvestro nasce a Osimo, nella Marca di Ancona, verso il 1177. Fu inviato a Bologna e a Padova a studiare diritto, che però dopo breve tempo abbandonò per dedicarsi alla teologia e alle “divine lettere”. Fece poi parte del collegio dei canonici della cattedrale di Osimo. Rimasto fortemente scosso alla vista di un sepolcro aperto, in cui giaceva un suo parente, ammirato in vita per la sua bellezza, abbandonò la cittá e si ritirò in una spelonca dell’Appennino marchigiano per “mutare in meglio la sua vita”.Avendo la sua fama di santitá richiamato qui gran folla di devoti, lasciò l’eremo e cercò la solitudine a Montefano, presso Fabriano. Ma anche qui venne raggiunto da molti discepoli per cui, vedendo in ciò un preciso segno di Dio, vi fondò il suo primo monastero, adottando la Regola di san Benedetto, e dando inizio alla “Congregazione dei Silvestrini” (1231). Muore novantenne nel 1267, lasciando dodici monasteri, diffusi nelle Marche, Umbria e Lazio, e circa 120 monaci. Le sue spoglie furono poste in un’arca di cipresso collocata nella chiesa di Montefano. Attualmente si trovano in un’urna di ottone e cristallo sotto la mensa dell’altare maggiore della stessa chiesa. Un interessante ciclo pittorico con le “storie del Santo” si può ammirare nel monastero di Montefano: sono venti lunette, opera del pittore fabrianese Antonio Ungarini (metá del sec. XVIII), in cui sono riprodotti episodi e miracoli della vita di san Silvestro.Per approfondimenti: >>> Home Page www.silvestrini.org</p>"
        },
        {
            "id": "27",
            "imagen": "Mercoledì 27 Novembre",
            "contenido": "<h3>Mercoledì della XXXIV settimana delle ferie del Tempo Ordinario</h3><h3>Apocalisse</h3><em>15,1-4.</em><p>Io, Giovanni, vidi nel cielo un altro segno grande e meraviglioso: sette angeli che avevano sette flagelli; gli ultimi, poiché con essi si deve compiere l'ira di Dio.<br>Vidi pure come un mare di cristallo misto a fuoco e coloro che avevano vinto la bestia e la sua immagine e il numero del suo nome, stavano ritti sul mare di cristallo. Accompagnando il canto con le arpe divine,<br>cantavano il cantico di Mosè, servo di Dio, e il cantico dell'Agnello: \"Grandi e mirabili sono le tue opere, o Signore Dio onnipotente; giuste e veraci le tue vie, o Re delle genti!<br>Chi non temerá, o Signore, e non glorificherá il tuo nome? Poiché tu solo sei santo. Tutte le genti verranno e si prostreranno davanti a te, perché i tuoi giusti giudizi si sono manifestati\".</p><h3>Salmi</h3><em>98(97),1.2-3ab.7-8.9.</em><p>Cantate al Signore un canto nuovo, <br>perché ha compiuto prodigi. <br>Gli ha dato vittoria la sua destra <br>e il suo braccio santo.<br>Il Signore ha manifestato la sua salvezza, <br>agli occhi dei popoli ha rivelato la sua giustizia.<br>Egli si è ricordato del suo amore,<br>della sua fedeltá alla casa di Israele.<br>Frema il mare e quanto racchiude, <br>il mondo e i suoi abitanti.<br>I fiumi battano le mani, <br>esultino insieme le montagne.<br>Esultino davanti al Signore che viene, <br>che viene a giudicare la terra. <br>Giudicherá il mondo con giustizia <br>e i popoli con rettitudine.</p><h3>Dal Vangelo di Gesù Cristo secondo Luca</h3><em>21,12-19.</em><p>In quel tempo, Gesù disse ai suoi discepoli: «Metteranno le mani su di voi e vi perseguiteranno, consegnandovi alle sinagoghe e alle prigioni, trascinandovi davanti a re e a governatori, a causa del mio nome.<br>Questo vi dará occasione di render testimonianza.<br>Mettetevi bene in mente di non preparare prima la vostra difesa;<br>io vi darò lingua e sapienza, a cui tutti i vostri avversari non potranno resistere, né controbattere.<br>Sarete traditi perfino dai genitori, dai fratelli, dai parenti e dagli amici, e metteranno a morte alcuni di voi;<br>sarete odiati da tutti per causa del mio nome.<br>Ma nemmeno un capello del vostro capo perirá.<br>Con la vostra perseveranza salverete le vostre anime».</p><hr /><h3>Beata Vergine della Medaglia Miracolosa()</h3><p>Beata Vergine della Medaglia MiracolosaDa giugno a dicembre del 1830 Suor Caterina Labouré, giovane novizia delle Figlie della Caritá, riceve l'immensa grazia di intrattenersi per ben tre volte con la Vergine Maria (Cappella sita al 140, Rue du Bac a Parigi).Il 18 Giugno 1830, alle 23,30, Caterina si sente chiamare per nome; un misterioso bambino è ai piedi del letto e la invita ad alzarsi: “La Santa Vergine ti attende” le dice. Caterina si veste e segue il bambino che diffonde raggi di luce dappertutto dove passa. Arrivati nella cappella, Caterina si ferma dalla parte della sedia del sacerdote, situata nel coro. Ode allora “come il fruscio di una veste di seta.”“Ecco la Santa Vergine” disse la sua piccola guida. Caterina esita a credere. Ma il fanciullo ripete con una voce più forte : “Ecco la Santa Vergine”.Caterina corre ad inginocchiarsi presso la Madonna che è seduta sulla sedia (del sacerdote) “Allora, ho fatto un balzo per avvicinarmi a lei, e mi sono messa in ginocchio sui gradini dell'altare, con le mani appoggiate sulle ginocchia di Maria. Il momento, che ho passato così, è stato il più dolce di tutta la mia vita. Mi sarebbe impossibile dire ciò che ho provato. La Santissima Vergine mi ha detto poi come avrei dovuto comportarmi con il mio confessore e molte altre cose.”Caterina riceve l'annuncio di una missione e la richiesta di fondare una Confraternita di Figlie di Maria; ciò sará fatto dal suo confessore Padre Aladel il 2 Febbraio 1840.Il 27 Novembre 1830 alle 17,30, durante la meditazione, Caterina vede nel posto dove ora è situata la statua della Santa Vergine del globo, come due quadri viventi che passano in dissolvenza incrociata: - nel primo, la Santa Vergine è in piedi su una semisfera (globo terrestre) e tiene tra le mani un piccolo globo dorato. I piedi di Maria schiacciano un serpente; - nel secondo, dalle sue mani aperte escono raggi di uno splendore abbagliante. Nello stesso tempo Caterina ode una voce, che dice : «Ecco il simbolo delle grazie che io spando sulle persone che me le chiedono... (facendomi capire - scrive Caterina - quanto Lei fosse generosa con le persone che La pregano; quante grazie Lei accordasse a coloro che gliele chiedono, quanta gioia Lei prova accordandole!). Le gemme che restano nell'ombra rappresentano le grazie che si dimentica di chiedermi.» Poi un ovale si forma attorno all'apparizione e Caterina vede scriversi in un semicerchio questa invocazione, prima sconosciuta : « O Maria, concepita senza peccato, pregate per noi che ricorriamo a Voi »(Originale: « O MARIE CONÇUE SANS PECHÉ PRIEZ POUR NOUS QUI AVONS RECOURSÁ VOUS »)scritta in lettere d'oro. Subito dopo la medaglia si gira e Caterina vede il rovescio: in alto una croce sormonta la M di Maria, in basso due cuori, l'uno incoronato di spine, l'altro trapassato da una spada. Dodici stelle cingevano il monogramma di Maria e i due Sacri Cuori. Caterina ode allora queste parole : « Fai coniare una medaglia, secondo questo modello. Coloro che la porteranno con fede riceveranno grandi grazie».Dicembre 1830, ultima apparizione e commiato della Vergine Maria: «...non mi vedrai più». Qualche mese dopo le apparizioni, Suor Caterina è inviata al ricovero di Enghein (Parigi, 12°) per curare gli anziani. La giovane suora si mette al lavoro. Ma una voce interiore insiste: si deve far coniare la medaglia. Caterina ne riparla al suo confessore, Padre Aladel. Nel Febbraio 1832 scoppia a Parigi una terribile epidemia di colera, che provocherá più di 20.000 morti! In Giugno le Figlie della Caritá cominciano a distribuire le prime 2.000 medaglie, fatte coniare da Padre Aladel. Le guarigioni si moltiplicano, come le protezioni e le conversioni. Fu un avvenimento straordinario. Il popolo di Parigi chiamò la medaglia “miracolosa”.Nell'autunno 1834 c'erano più di 500.000 medaglie; nel 1835 nel mondo intero ce n'erano più di un milione; nel 1839 la medaglia era diffusa in più di dieci milioni di esemplari.Alla morte di Suor Caterina, il 31 dicembre 1876, si contavano più di un miliardo di medaglie!Caterina Labouré è stata canonizzata dal Venerabile Pio XII (Eugenio Pacelli, 1939-1958) il 27 luglio 1947.Per approfondimenti:>>> La Cappella della Madonna della Medaglia Miracolosa</p><hr /><h3>S. Feirgil (Virgilio) di Salisburgo(vescovo (ca. 700-784))</h3><hr /><p>San Virgilio di SalisburgoVescovoVirgilio di Salisburgo nasce verso il 700 da una famiglia di nobili irlandesi con il nome di Feirgil. Fu abate di Aghabo, stimato geometrae astronomo. Verso il 743 lasciò l’Irlanda per la Francia, dove fu ricevuto dal re Pipino il Breve; passati due anni a Cressy, vicino a Compiegne, si recò in Baviera, su invito del duca Odilone dal quale sará nominato vescovo di Salisburgo nel748. Ebbe una lunga polemica con Bonifacio, l'evangelizzatore della Germania: avendo un prete battezzato, per ignoranza del latino, un infante con la formula errata“Baptizo te in nomine patria et filia et spiritu sancta” (invece di “ego te baptizo in nomine Patriset Filii et Spiritui Sancti”), questi considerò nullo il battesimo, attirandosi le critiche di Virgilio, che considerava comunque valido il sacramento impartito e che fu appoggiato dallo stesso Pp S. Zaccaria (741-752).Anni dopo, probabilmente per ritorsione, Bonifacio accusò Virgilio di istigare il duca Odilone contro di lui e di sostenere l’esistenza degli antipodi della Terra- ossia, di sostenere, oltre dell’emisfero boreale, anche l’esistenza dell’emisfero australe, dall’equatore all’Antartide- in quanto teoria non riconosciuta dalle Scritture.S. Zaccaria si pronunciò anche su questa questione, scrivendo il 1° maggio 748a Bonifacio che« se verrá stabilito chiaramente che costui ammette l’esistenza di un altro mondo, altri uomini sotto la terra o un altro sole e un’altra luna, convoca un concilio e caccialo dalla Chiesa, privandolo dell’onore del sacerdozio. Nondimeno, anche noi, scrivendo al duca, inviamo una lettera di convocazione al predetto Virgilio, perché si presenti al nostro cospetto e venga accuratamente interrogato; se verrá trovato in errore, sará condannato alle sanzioni canoniche ».Una tale controversia e la stessa risposta del papa è di grande interesse per comprendere quale concezione allora si avesse della Terra. Per quanto riguarda i problemi teologici coinvolti dalle teorie di Virgilio, si riteneva che Cristo avesse annunciato il proprio messaggio di redenzione, trasmesso poi dagli apostoli e dai missionari, soltanto dalla terre del Nord fino all’equatore: l’esistenza di altre terre e di altri popoli avrebbe comportato che la diffusione del vangelo non sarebbe stata universale e vi sarebbero stati discendenti di Adamonon redenti da Cristo.Non si conosce il tenore della risposta di Virgilio né il risultato della controversia che tuttavia dovette risolversi senza problemi per lui, dato che la sua nomina a vescovo di Salisburgo fu confermata dal papa.Al di fuori di queste controversie il vescovo Virgilio lavora a Salisburgo, e nelle campagne come in Irlanda, su due prioritá: istruzione religiosa e soccorso ai poveri usando le sue solite forze di prima linea: i monaci.L’efficacia del suo lavoro è documentata dal fatto più convincente: lui, il forestiero accolto con diffidenza, ora è richiesto da tante parti; cittá e paesi vogliono i suoi missionari. A Salisburgo fa costruire la cattedrale, centro solenne e stabile di una comunitá che va facendosi adulta.Quando muore, il 27 novembre 784, viene sepolto lì, con grandi onoranze. Onorato e poi dimenticato.Quattrocento anni circa dopo la morte, un incendio distrugge la cattedrale e, negli scavi per la ricostruzione, ecco emergere la sua bara. È come se Virgilio fosse appena morto: si diffondono voci di miracoli, si raduna gente in preghiera. La figura del vescovo di Salisburgo riemerge dal silenzio: se ne richiede la canonizzazione.Nel 1230 il processo canonico incomincia e si raccolgono, quindi, le testimonianze da mandare a Roma.Nel 1233, Pp Gregorio IX (Ugolino dei Conti di Segni, 1227-1241) proclama santo il vescovo Virgilio e nel 1740 il suo nome sará accolto nel Martirologio Romano.Significato del nome Virgilio: “verdeggiante, lussureggiante” (latino).</p><hr /><h3>B. Bernardino da Fossa(sacerdote O.F.M. (1421-1503))</h3><hr /><p>Beato Bernardino da Fossa Sacerdote O.F.M. e scrittoreBernardino, al secolo Giovanni Amici, nasce a Fossa (L’Aquila) nel 1421 da nobile famiglia abruzzese.Nel 1426 ebbe modo di ascoltare le parole di S. Giovanni da Capestrano di ritorno da Roma. A partire dal 1438 Giovanni Amici fu in Umbria, dove si laureò in giurisprudenza presso l'universitá di Perugia: colpito da una predica sulla vita di S. Bernardino da Siena, spentosi all'Aquila nel 1444, decise di abbracciare la vita religiosanel ramo degli Osservanti dell'ordine francescano. Il 12 marzo del 1445 adottò il nome di fra' Bernardino da Fossa ed iniziò il noviziato a Gubbio: il 13 marzo del 1446 fece la professione solenne nel convento di Stroncone. Zelante sacerdote e valente predicatore presso numerosi centri umbri, venne eletto per quattro volte Padre Provinciale dei Frati Minori Osservanti per gli Abruzzi, ricoprendo la carica dal 1454 al 1460 e poi dal 1472 al 1475: tra il 1464 ed il 1467 fu invece Superiore di Bosnia e Dalmazia, provincia appena istituita da papa Pio II (Enea Silvio Piccolomini, 1458-1464) e nel 1468 fu eletto Procuratore dell'ordine presso la Santa Sede. Venne eletto per due volte vescovo dell'Aquila (prima nel 1472, alla morte del cardinale Amico Agnifili, e poi nel 1491, come successore di Giovanbattista Gaglioffi) ma declinò entrambe le volte l'offerta per spirito di umiltá. Nel 1475 abbandonò ogni carica e si ritirò nel convento di San Giuliano dell'Aquila: il 16 gennaio del 1495, a Cittaducale, riuscì a fermare le truppe di Carlo VIII e a convincerle a non attraversare il territorio aquilano, risparmiando alla popolazione le gravi conseguenze di un'occupazione militare. Si spense nel suo convento dell’Aquila il 27 novembre 1503 e gli fu sempre tributato un culto di beato, sia in Italia che in tutto l’Ordine Francescano. Il suo corpo, trafugato dalla chiesa conventuale di San Giuliano il 1º dicembre del 1515, è ora conservato presso la casa francescana di Sant'Angelo ad Ocre. Bernardino da Fossa è stato proclamato Beato il 26 marzo 1828 da papa Leone XII (Annibale Sermattei Della Genga, 1823-1829).</p>"
        },
        {
            "id": "28",
            "imagen": "Giovedì 28 Novembre",
            "contenido": "<h3>Giovedì della XXXIV settimana delle ferie del Tempo Ordinario</h3><h3>Apocalisse</h3><em>18,1-2.21-23.19,1-3.9a.</em><p>Io, Giovanni, vidi un altro angelo discendere dal cielo con grande potere e la terra fu illuminata dal suo splendore.<br>Gridò a gran voce: \"È caduta, è caduta Babilonia la grande ed è diventata covo di demòni, carcere di ogni spirito immondo, carcere d'ogni uccello impuro e aborrito e carcere di ogni bestia immonda e aborrita.<br>Un angelo possente prese allora una pietra grande come una mola, e la gettò nel mare esclamando: \"Con la stessa violenza sará precipitata Babilonia, la grande cittá e più non riapparirá.<br>La voce degli arpisti e dei musici, dei flautisti e dei suonatori di tromba, non si udrá più in te; ed ogni artigiano di qualsiasi mestiere non si troverá più in te; e la voce della mola non si udrá più in te;<br>e la luce della lampada non brillerá più in te; e voce di sposo e di sposa non si udrá più in te. Perché i tuoi mercanti erano i grandi della terra; perché tutte le nazioni dalle tue malìe furon sedotte.<br>Dopo ciò, udii come una voce potente di una folla immensa nel cielo che diceva: \"Alleluia! Salvezza, gloria e potenza sono del nostro Dio;<br>perché veri e giusti sono i suoi giudizi, egli ha condannato la grande meretrice che corrompeva la terra con la sua prostituzione, vendicando su di lei il sangue dei suoi servi!\".<br>E per la seconda volta dissero: \"Alleluia! Il suo fumo sale nei secoli dei secoli!\".<br>Allora l'angelo mi disse: \"Scrivi: Beati gli invitati al banchetto delle nozze dell'Agnello!\".</p><h3>Salmi</h3><em>100(99),2.3.4.5.</em><p>Acclamate al Signore, voi tutti della terra, <br>servite il Signore nella gioia, <br>presentatevi a lui con esultanza.<br>Riconoscete che il Signore è Dio; <br>egli ci ha fatti e noi siamo suoi, <br>suo popolo e gregge del suo pascolo.<br>Varcate le sue porte con inni di grazie, <br>i suoi atri con canti di lode, <br>lodatelo, benedite il suo nome.<br>Buono è il Signore, <br>eterna la sua misericordia, <br>la sua fedeltá per ogni generazione.</p><h3>Dal Vangelo di Gesù Cristo secondo Luca</h3><em>21,20-28.</em><p>In quel tempo, Gesù disse ai suoi discepoli: «Quando vedrete Gerusalemme circondata da eserciti, sappiate allora che la sua devastazione è vicina.<br>Allora coloro che si trovano nella Giudea fuggano ai monti, coloro che sono dentro la cittá se ne allontanino, e quelli in campagna non tornino in cittá;<br>saranno infatti giorni di vendetta, perché tutto ciò che è stato scritto si compia.<br>Guai alle donne che sono incinte e allattano in quei giorni, perché vi sará grande calamitá nel paese e ira contro questo popolo.<br>Cadranno a fil di spada e saranno condotti prigionieri tra tutti i popoli; Gerusalemme sará calpestata dai pagani finché i tempi dei pagani siano compiuti.<br>Vi saranno segni nel sole, nella luna e nelle stelle, e sulla terra angoscia di popoli in ansia per il fragore del mare e dei flutti,<br>mentre gli uomini moriranno per la paura e per l'attesa di ciò che dovrá accadere sulla terra. Le potenze dei cieli infatti saranno sconvolte.<br>Allora vedranno il Figlio dell'uomo venire su una nube con potenza e gloria grande.<br>Quando cominceranno ad accadere queste cose, alzatevi e levate il capo, perché la vostra liberazione è vicina».</p><hr /><h3>S. Catherine (Caterina) Labourè(suora, veggente (1806-1876))</h3><p>Santa Caterina LabourèVergine delle Figlie della CaritáVeggenteLa festa liturgica, per le Famiglie Vincenziane, è stabilita al 28 novembre mentre quella universale è al 31 dicembre.Caterina, al secolo Zoe Catherine Labourè, nasce in Francia, a Fain-lès-Moutiers, un villaggio della Borgogna, il 2 maggio 1806, da Pietro e Luisa Maddalena Gontard. Rimasta orfana di madre a nove anni con sette fratelli e due sorelle, Caterina non poté frequentare le classi elementari ma dovette rendersi utile in famiglia e, più tardi, prenderne le redini. A 12 anni, il 25 gennaio 1818, fece la prima Comunione. Giunta all'adolescenza, dopo l'apparizione in sogno di S. Vincenzo de' Paoli, che la invitava ad entrare tra le sue suore, chiese di entrare in una casa delle Figlie della Caritá.Il 21 aprile 1830 Caterina entrò come Postulante tra le Figlie della Caritá (una sorella l'aveva preceduta nel 1818) a Chatillon-sur-Seine. In seguito fu mandata a Parigi per il noviziato, nella Casa Madre situata in Rue du Bac. Durante il suo noviziato ebbe altre visioni, come quelle di Gesù Eucaristico e di Cristo Re (giugno 1830).Le apparizioni che hanno avuto la maggiore risonanza sono state quelle dell'Immacolata della \"Medaglia miracolosa\": 18 giugno e 26 novembre 1830 (per maggiori dettagli, leggere ricorrenza del 27 novembre >>> Beata Vergine della Medaglia Miracolosa). Il messaggio mariano era semplice, predisponeva alla proclamazione del dogma dell'Immacolata (Beato Pio IX - Giovanni Maria Mastai Ferretti, 1846-1878 - l'8 dicembre 1854) insegnando una semplice ed essenziale preghiera: “O Maria concepita senza peccato, pregate per noi che ricorriamo a voi”.Caterina sentiva quindi l'invito:« Fai coniare una medaglia su questo modello; le persone che la porteranno al collo riceveranno grandi grazie. Le grazie saranno più abbondanti per le persone che la porteranno con fiducia» ed infine veniva assicurata della protezione di Maria sulla famiglia vincenziana che usciva dolorosamente provata dall'epoca rivoluzionaria e napoleonica. Caterina confidò il suo segreto al confessore P. Giovanni Battista Aladel che ne parlò all'arcivescovo di Parigi, mons. Giacinto De Quélen, che autorizzò il conio della medaglia: le prime uscirono nel giugno 1832. In dieci anni vennero coniate e diffuse ben 100 milioni di medaglie che subito varcarono i confini della Francia e venne popolarmente chiamata \"Medaglia Miracolosa\".Caterina, eccezion fatta per i pochi superiori ai quali dovette manifestare quanto era accaduto, si chiuse nel più grande riserbo e rimase nell'ombra per il resto della sua esistenza. Terminato il noviziato, il 20 gennaio 1831, vestiva l'abito delle Figlie della Caritá e il 3 maggio 1835 pronunciava i primi voti. Veniva inviata a svolgere la sua missione nella Casa di riposo di Reuilly, dedicata al Duca d'Enghien. Qui vi rimase fino alla fine dei suoi giorni servendo con premura materna i poveri, gli anziani, i malati nelle diverse mansioni che le vennero affidate. L'aver visto la Madonna non fu mai occasione di vanto, ma di impegno e stimolo. Alla fine della vita dirá: “Io non sono stata che uno strumento. Non è per me che la S. Vergine è apparsa, ma per il bene della Compagnia e della Chiesa”. Nulla di appariscente ci fu nella sua esistenza: praticò le virtù cristiane e quelle della donna consacrata in maniera umile e forte, semplice ed eroica, raggiungendo un alto grado di santitá nella vita quotidiana e nel servizio dei poveri nei quali scorgeva il volto di Cristo. Gli anni si facevano sentire come pure i vari malanni, di cui soffriva, si aggravarono. Si spense con grande serenitá di spirito il 31 dicembre 1876. Nel 1896 si apriva il processo diocesano e nel 1907 la causa di beatificazione e canonizzazione venne introdotta a Roma. Fu beatificata da Pp Pio XI (Ambrogio Damiano Achille Ratti, 1922-1939) il 28 maggio 1933 e canonizzata dal Venerabile Pio XII (Eugenio Pacelli, 1939-1958) il 27 luglio 1947.Quando la sua salma fu esumata, le mani, che avevano toccato la Madonna, e gli occhi, che l'avevano veduta, apparvero straordinariamente conservati; le sue reliquie riposano nella cappella in cui ebbe le apparizioni.Significato del nome Caterina : “donna pura” (greco).Per approfondimenti:>>> Vita di Santa Caterina Laboure>>> La Medaglia Miracolosa</p><hr /><h3>S. Giacomo della Marca(sacerdote O.F.M. (1394-1476))</h3><hr /><p>San Giacomo della Marca Sacerdote O.F.M.Giacomo, al secolo Domenico, nasce il 1° settembre 1393 a Monteprandone (Ascoli Piceno); è il diciottesimo figlio di Antonio Gangali e Antonia Rossi. Rimase presto orfano del padre e fu affidato ad uno zio curato a Offida, che gli insegnò a leggere ed a scrivere. A tredici anni fu mandato a scuola ad Ascoli dove apprese quella che allora era la cultura di base composta da: grammatica, retorica, dialettica, geometria, aritmetica, musica ed astronomia. Si laureò in Diritto a Perugia intorno al 1412 e lo troviamo poi a Bibbiena, in Toscana, come giudice e poi come notaio nella segreteria comunale di Firenze. Entrato in amicizia con i francescani del luogo e meditando intorno ai misteri redentivi che suscitava in lui la visione del Monte Verna, lasciò l'avvocatura ed entrò nell'Ordine dei Frati Minori nel luglio del 1416. Fu allievo, con S. Giovanni da Capestrano, di S. Bernardino da Siena. Durante la Quaresima del 1420 fu ordinato sacerdote ed il 13 giugno tenne la sua prima predica in onore di S. Antonio da Padova. Fu talmente incisivo, e la sua predica talmente coinvolgente, che i superiori lo indirizzarono subito verso questo impegnativo e difficile compito. Fra Giacomo si attenne, nella sua predicazione, al modo di predicare dei francescani del suo tempo. La loro era una predicazione popolare, accessibile a tutte le classi sociali, con un linguaggio vivo, ricco di esempi, a volte arguta. Le prediche non si tenevano solo in chiesa, ma anche nelle piazze. Durante le omelie venivano toccati i temi fondamentali della fede, soprattutto i grandi temi dell'incarnazione di Cristo e della morale evangelica. Le predicazioni avvenivano soprat­tutto nei tempi dell'Avvento, della Quaresima e a Maggio. Natural­mente le predicazioni minori si organizzavano secondo le richieste e le necessitá locali e con durate diverse. I sermoni duravano da 1 a 3 ore e si tenevano normalmente al mattino presto o all'ora del vespro. S. Bernardino da Siena fu il modello della predicazio­ne francescana dell'Osservanza, modello di fede e fervore apostolico, di fine arguzia e bellezza letteraria, di stile oratorio. Lo stesso Gia­como affermerá che molto egli doveva a Bernardino: “Ricordo che egli m’insegnava a predicare e il modo di emettere la voce, regolare i gesti ed anche a fare esclamazioni a tempo e a luogo debiti” Molto fecondi per la predicazione risultarono a fra Giacomo i pri­mi anni del suo sacerdozio, quando il maggior tempo che aveva a di­sposizione gli permise di stendere per iscritto molte delle sue predi­che, giunte fino a noi. Abbiamo così i cosiddetti Sermoni domenicali, una raccolta di circa un centinaio di prediche, tenute in ogni domenica dell'anno sui testi della Sacra Scrittura usati nella messa. L'intera vita di fra Giacomo della Marca fu spesa nella predicazione. Dal giugno del 1420 alla fine del 1431 predicò in Italia nelle cittá di Ussita, Visso, Montemona­co, Macerata, Jesi, Cupramontana, Camerino, Tolentino, Fabriano, Ancona, Recanati, Fano. Dal gennaio del 1432 all'aprile del 1434 svolge apostolato della predicazione in Dalmazia, Slavonia e Bosnia. Dal maggio del 1434 alla primavera del 1435 fu di nuovo in Italia, nelle Marche predicò la Quaresima ad Urbino. Dalla primavera del 1435 al settembre del 1439 fu in Dal­mazia, Slavonia, Bosnia, Boemia e Ungheria. Dal novembre del 1439 al dicembre del 1452 predicò in Italia, nelle Marche ad Osimo, Fermo, Fabriano, Treia, Urbino, Camerino, Cingoli, Ascoli. All'inizio del 1453 fu di nuovo in Dalmazia, ma fu richiamato d'urgenza in Italia, dove rimase fino al 1457 dove tenne prediche a San Severino, Matelica, Fermo, Sant'Elpidio, Ascoli, Fano, Fabriano, Ancona. Dal maggio del 1457 di nuovo in Dalmazia, Bosnia, Ungheria, Boemia e forse anche in Polonia, fino alla fine del 1458. Tornato in Italia vi rimase fino alla morte. Visitò Ascoli e la sua Monteprandone, dove dimorò sempre più a lungo e per l'ultima volta nel 1472. Grazie al suo intervento in veste di pacificatore, le cittá di Fermo e Ascoli, eterne nemiche, stipularono una storica pace nel 1446 e poi nel 1463. A suggello di ciò nello stemma delle due cittá è rappresentato lo stemma dell'altra ex nemica. Abile predicatore, il suo ordine lo impiegò nel contrasto dell'eresia ‘bogomil’ in Bosnia e delle dottrine degli ussiti in Austria e Boemia; fondò alcuni conventi nell'Europa centrale. Fu il primo a promuovere l'istituzione del Monti di Pietá per combattere la piaga dell'usura. Prese parte al Concilio di Firenze per la riunione della Chiesa latina a quelle orientali. Pur immerso in tante fatiche si prodigò a costruire basiliche, conventi, biblioteche, pozzi e cisterne pubbliche; diede Statuti Civili - lui frate - ad undici cittá mentre attendeva a fondare nuove confraternite - figurando come un precursore dell'associazionismo cattolico - trova anche il tempo per scrivere 18 libri, mostrandosi così di ingegno universale. Muore a Napoli il 28 novembre 1476. Il suo corpo venne sepolto nella chiesa di Santa Maria la Nova a Napoli. Nel 2004 il corpo è stato traslato nella Chiesa del Convento di Santa Maria delle Grazie, da lui fondato nel 1449, a Monteprandone, attualmente sede del Museo del Santuario di San Giacomo della Marca. Giacomo della Marca è stato beatificato il 12 agosto 1624 da Papa Urbano VIII (Maffeo Barberini, 1623-1644) e canonizzato il 10 dicembre 1726 da Papa Benedetto XIII (Pietro Francesco Orsini, 1724-1730).Per approfondimenti: >>> La Vita - Santuario San Giacomo della Marca</p><hr /><h3>BB. Francisco Lacal e 21 compagni O.M.I.(martiri († 1936))</h3><hr /><p>Beati Francisco Esteban Lacale 21 compagni Missionari O.M.I.e Cándido Castán San José, laicoMARTIRI ( 1936)La persecuzione religiosa in Spagna, verificatasi nel corso degli anni ‘30, ha raggiunto tristemente il suo apice nei primi mesi della Guerra Civile spagnola, da luglio a dicembre del 1936, e si è prolungata, senza perdere la sua efferatezza, fino al marzo del 1939.Nel 1961, il sacerdote e giornalista Antonio Montero Moreno, nella sua tesi dottorale “Storia della persecuzione religiosa in Spagna” presenta una statistica di 6832 ecclesiastici sacrificati durante tale persecuzione: 12 vescovi, 4172 sacerdoti; 2365 religiosi e 283 religiose.Anche in quel tempo così difficile, i Missionari Oblati, continuavano a svolgere la loro preziosa opera pastorale, iniziata nel quartiere della stazione di Pozuelo de Alarcon (Madrid), nel 1929. Esercitano il servizio di cappellani in tre comunitá di religiose, collaborano anche nelle parrocchie vicine, insegnano catechismo e la loro corale interviene nelle celebrazioni liturgiche. Allora scoppia la sanguinosa guerra civile, un conflitto combattuto, dal luglio 1936 all’aprile 1939, dai nazionalisti anti-marxisti e d'ispirazione di destra contro i \"Republicanos\" composti da truppe governative e sostenitori filo-marxisti della Repubblica spagnola: una guerra lacerante che terminerá con la sconfitta della causa repubblicana e dará il via alla dittatura del generale nazionalista Francisco Franco. In questa temperie l’attivitá religiosa degli Oblati di Pozuelo comincia a dare fastidio ai comitati rivoluzionari (socialisti, comunisti e sindacalisti, laicisti radicali) del quartiere. I \"frati\" (così li chiamano) hanno la \"colpa\" di animare la vita religiosa nella zona. La comunitá degli Oblati non si lascia però intimidire: intensifica le misure di prudenza, così come le iniziative per diffondere serenitá e calma, sempre con la particolare attenzione a non rispondere agli insulti provocatori. Il programma di formazione spirituale e intellettuale prosegue, anche perché, sebbene le minacce rivoluzionarie si facciano sempre più aggressive, i superiori oblati non immaginano che la situazione possa diventare così grave e drammatica come invece lo sará. Il contesto degenera a partire dal 20 luglio 1936, quando giovani socialisti e comunisti scendono in piazza e danno fuoco a chiese e conventi, in particolare a Madrid. I miliziani di Pozuelo assaltano la cappella del quartiere della stazione, portano in piazza gli ornamenti e le immagini e li incendiano, così come bruciano la stessa cappella. Due giorni dopo, un nutrito contingente di miliziani, armati di fucili e pistole, irrompe nel convento, arresta i religiosi (sono 38) e li rinchiude in un piccolo locale. I prigionieri hanno subito la sensazione che la morte sia vicina. E non si sbagliano. Il giorno 24, alle 3 del mattino, avvengono le prime esecuzioni. Nessun interrogatorio, nessun pseudo-tribunale, nessuna difesa. Semplicemente chiamano sette di quei religiosi (ai quali si aggiungerá un laico, Cándido Castán San José, padre di famiglia) e li separano dagli altri. Questi primi condannati a morte sono:(N.B. Per approfondimenti sui 23 Beati, cliccare sui loro nomi evidenziati)Juan Antonio Pérez Mayo - Sacerdote, Professore di Filosofia e formatoreNato a Santa Marina del Rey (León) il 18 novembre 1907. Etá: 29 anni.Juan Antonio Pérez MayoManuel Gutiérrez Martín - Oblazione perpetua. SuddiaconoNato a Fresno del Río (Palencia) il 1°gennaio 1913. Etá: 23 anni. Manuel Gutiérrez Martín Cecilio Vega Domínguez - Oblazione perpetua. SuddiaconoNato a Villamorde Órbigo(León) l’8 settembre 1913. Etá: 23 anni. Cecilio Vega Domínguez Juan Pedro Cotillo Fernández - Oblazione perpetua nel 1935Nato a Sierode la Reina (León) il 1° maggio 1914. Etá: 22 anni.Juan Pedro Cotillo FernándezPascual Aláez Medina - Prima Oblazione nel 1935Nato a Villaverdede Arcayos(León) l’11 maggio1917. Etá: 19 anni.Buono e fiducioso, incapace di far del male a chiunque, non sopportava che altri lo facessero.Pascual Aláez MedinaFrancisco Polvorinos Gómez - Oblazione perpetua ritardata, a causa del servizio militareNato a Calaveras de Arriba (León) il 29 gennaio1910. Etá: 23 anni.Francisco Polvorinos GómezJusto González Lorente - Prima Oblazione nel 1933, pronto per la perpetuaNato a Villaverdede Arcayos(León) il 14 ottobre 1915. Etá: 21 anni.Justo González LorenteCándido Castán San José - Laico, padre di famiglia, militante, cattolico.Nato a Benifayó (Valencia) il 5 agosto 1894. Etá: 42 anni.Cristiano coerente, Presidente della Confederazione Nazionale degli Operai Cattolici.Fu ucciso con il primo gruppo di Martiri Oblati. Aveva due figli, 15 e 8 anni.Cándido Castán San José (Es)Vengono fatti salire sulle auto e portati al martirio: Casa de Campo di Madrid.I religiosi rimasti nella cella improvvisata dedicano il tempo di attesa alla preghiera. Ma l’ultimo atto della loro esistenza non si compie subito: inaspettatamente, il giorno seguente vengono liberati. Dopo tre mesi di nascondigli e clandestinitá, però, sono nuovamente arrestati. In carcere soffrono una lenta e atroce agonia di fame, freddo, terrore e minacce. I pochi sopravvissuti racconteranno della loro eroica sopportazione: quelle settimane di pene le affrontano in un costante e impressionante clima di caritá reciproca e di preghiera silenziosa. Fino al mese di novembre, quando, per la maggior parte di loro, giunge la fine di quel calvario. Il giorno 7 novembre vengono giustiziati :José Vega Riaño - Sacerdote, Professore di Teologia e formatoreNato a Siero de la Reina (León) il 19 marzo 1904. Etá: 32 anni. José Vega RiañoServiliano Riaño Heerrero - Prima Oblazione nel 1933Nato a Prioro (León) il 22 aprile 1916. Etá: 20 anni.Serviliano Riaño HeerreroIl 28 novembre tocca ad altri tredici. Sempre senza alcuna denuncia, giudizio, difesa, spiegazioni; nulla di nulla, nemmeno inscenato o simulato: solo l’annuncio dei loro nomi da altoparlanti. Vengono condotti a Paracuellos de Jarama, e lì fucilati :Francisco Esteban Lacal - Superiore Provinciale di Spagna - Nato a Soria l'8 febbraio 1888. Etá: 48 anni.Francisco Esteban LacalVicente Blanco Guadilla - Superiore della comunitá oblata di PozueloNato a Frómista (Palencia) il 5 aprile 1882. Etá: 54 anni. Vicente Blanco Gaudilla Gregorio Escobar García - Ordinato sacerdote il 6 giugno 1936 Nato a Estella (Navarra) il 12 settembre 1912. Etá: 24 anni.Gregorio Escobar GarcíaJuan José Caballero Rodríguez - Prossimo all’Ordinazione sacerdotaleNato a Fuenlabradade los Montes (Badajoz) il 5 marzo 1912. Etá: 24 anni. Juan José Caballero RodríguezPublio Rodríguez Moslares - Oblazione perpetua nel 1935Nato a Tiedra (Valladolid) il 12 novembre 1912. Etá: 24 anni.Publio Rodríguez MoslaresJusto Gil Pardo - Oblazione perpetua. SuddiaconoNato a Lukin (Navarra) il 18 ottobre 1910. Etá: 26 anni.Justo Gil PardoÁngel Francisco Bocos Hernández - Fratello Coadiutore, religioso, professo dal 1901Nato a Ruijas-Valderrible (Cantabria) il 27 gennaio 1883. Etá: 53 anni.Ángel Francisco Bocos HernándezMarcelino Sánchez Fernández - Fratello Coadiutore, religioso, professo dal 1928.Nato a Santa Marina del Rey (León) il 30 dicembre 1910. Etá: 26 anni.Impegnato in vari servizi domestici, generoso e delicato con tutti. Amava ardentemente il Rosario.Marcelino Sánchez Fernández (Es) José Guerra Andrés - Prima Oblazione nel 1932Nato a León il 13 novembre 1914. Etá: 22 anni José Guerra AndrésDaniel Gómez Lucas - Prima Oblazione nel 1935Nato a Hacinas (Burgos) il 10 aprile 1916. Etá: 20 anni.Daniel Gómez Lucas Justo Fernández González - Prima Oblazione nel 1935Nato a Huelde (León) il 2 novembre 1916. Etá: 20 anni.Justo Fernández González Clemente Rodríguez Tejerina - Prima Oblazione nel 1935Nato a Santa Olajade la Varga (León), il 23 luglio 1918. Etá: 18 anni.Clemente Rodríguez TejerinaEleuterio Prado Villarroel - Fratello Coadiutore, religioso, professo dal 1935.Nato a Prioro (León) il 20 febbraio 1915. Etá: 21 anni.Eleuterio Prado VillarroelTutti muoiono perdonando i carnefici, e, nonostante le torture psicologiche subite durante la crudele prigionia, nessuno perde la fede, né si lamenta di avere abbracciato la vocazione religiosa. Non è stato possibile ottenere informazioni di testimoni oculari sul momento dell’esecuzione di questo gruppo di 13 O.M.I. Soltanto il becchino dichiarò: « Sono completamente convinto che il 28 novembre 1936 un sacerdote chiese alle milizie che gli permettessero di dire addio a tutti i suoi compagni e dar loro l’assoluzione. Grazia che gli fu concessa. Una volta che ebbe terminato, pronunziò ad alta voce queste parole: “Sappiamo che ci uccidete perché siamo cattolici e religiosi. Lo siamo. Tanto io che i miei compagni vi perdoniamo di cuore. Viva Cristo Re!”». Queste furono le ultime parole del Provinciale degli Oblati. Francisco Esteban Lacal e 21 compagni, Missionari Oblati di Maria Immacolata, ed un laico, Cándido Castán San José sono stati beatificati il 17 dicembre 2011 nella cattedrale di Santa María la Real de la Almudena, nel cuore di Madrid. La cerimonia eucaristica è stata presieduta dal Card. Angelo Amato S.D.B., prefetto della Congregazione delle Cause dei Santi, che rappresentava Papa Benedetto XVI.Alla cerimonia, che ha avuto luogo nell'anno commemorativo del 150° anniversario della morte del fondatore della Congregazione, Charles-Joseph-Eugène de Mazenod (1782-1861), canonizzatoda SanGiovanni Paolo II (Karol Józef Wojtyła, 1978-2005) il 3 dicembre del 1995, hanno partecipato il Padre Generale degli Oblati, numerosi membri della Congregazione, inoltre il Card. arcivescovo di Madrid, Antonio María Rouco Varela, il Card. Prefetto della Congregazione del Culto Divino, Antonio CañizaresLlovera, 21 vescovi della Spagna, degli Stati Uniti e del Venezuela e 72 sacerdoti concelebranti.</p>"
        },
        {
            "id": "29",
            "imagen": "Venerdì 29 Novembre",
            "contenido": "<h3>Venerdì della XXXIV settimana delle ferie del Tempo Ordinario</h3><h3>Apocalisse</h3><em>20,1-4.11-15.21,1-2.</em><p>Io, Giovanni, vidi un angelo che scendeva dal cielo con la chiave dell'Abisso e una gran catena in mano.<br>Afferrò il dragone, il serpente antico - cioè il diavolo, satana - e lo incatenò per mille anni;<br>lo gettò nell'Abisso, ve lo rinchiuse e ne sigillò la porta sopra di lui, perché non seducesse più le nazioni, fino al compimento dei mille anni. Dopo questi dovrá essere sciolto per un pò di tempo.<br>Poi vidi alcuni troni e a quelli che vi si sedettero fu dato il potere di giudicare. Vidi anche le anime dei decapitati a causa della testimonanza di Gesù e della parola di Dio, e quanti non avevano adorato la bestia e la sua statua e non ne avevano ricevuto il marchio sulla fronte e sulla mano. Essi ripresero vita e regnarono con Cristo per mille anni;<br>Vidi poi un grande trono bianco e Colui che sedeva su di esso. Dalla sua presenza erano scomparsi la terra e il cielo senza lasciar traccia di sé.<br>Poi vidi i morti, grandi e piccoli, ritti davanti al trono. Furono aperti dei libri. Fu aperto anche un altro libro, quello della vita. I morti vennero giudicati in base a ciò che era scritto in quei libri, ciascuno secondo le sue opere.<br>Il mare restituì i morti che esso custodiva e la morte e gli inferi resero i morti da loro custoditi e ciascuno venne giudicato secondo le sue opere.<br>Poi la morte e gli inferi furono gettati nello stagno di fuoco. Questa è la seconda morte, lo stagno di fuoco.<br>E chi non era scritto nel libro della vita fu gettato nello stagno di fuoco.<br>Vidi poi un nuovo cielo e una nuova terra, perché il cielo e la terra di prima erano scomparsi e il mare non c'era più.<br>Vidi anche la cittá santa, la nuova Gerusalemme, scendere dal cielo, da Dio, pronta come una sposa adorna per il suo sposo.</p><h3>Salmi</h3><em>84(83),3.4.5-6a.8a.</em><p>L'anima mia languisce e brama <br>gli atri del Signore. <br>Il mio cuore e la mia carne <br>esultano nel Dio vivente.<br>Anche il passero trova la casa, <br>la rondine il nido, dove porre i suoi piccoli, <br>presso i tuoi altari, Signore degli eserciti, <br>mio re e mio Dio.<br>Beato chi abita la tua casa: <br>sempre canta le tue lodi!<br>Beato chi trova in te la sua forza;<br>cresce lungo il cammino il suo vigore.</p><h3>Dal Vangelo di Gesù Cristo secondo Luca</h3><em>21,29-33.</em><p>In quel tempo, Gesù disse ai suoi discepoli una parabola: «Guardate il fico e tutte le piante;<br>quando gia germogliano, guardandoli capite da voi stessi che ormai l'estate è vicina.<br>Così pure, quando voi vedrete accadere queste cose, sappiate che il regno di Dio è vicino.<br>In veritá vi dico: non passerá questa generazione finché tutto ciò sia avvenuto.<br>Il cielo e la terra passeranno, ma le mie parole non passeranno».</p><hr /><h3>S. Francesco Antonio Fasani(sac. O.F.M. Conv. (1681-1742))</h3><p>òSan Francesco Antonio FasaniSacerdote O.F.M. Conv.Francesco Antonio Fasani, chiamato dai lucerini familiarmente “Padre Maestro”, nasce a Lucera, il 6 agosto 1681, da umili e modesti lavoratori : Giuseppe Fasani e Isabella Della Monica. Battezzato il 10 agosto con i nomi di Donato Antonio Giovanni Nicolò, era chiamato da tutti, familiarmente, “Giovanniello”.Quando era ancora piccolo, il padre morì e sua madre Isabella, fu costretta a risposarsi con Francesco Farinacci, anch’egli un buon cristiano come il defunto Giuseppe. Giovanniello entrò molto giovane nell’Ordine di S. Francesco, tra i Minori Conventuali del convento di Lucera e vi rifulse per innocenza di vita, spirito di penitenza e povertá, ardore serafico e zelo apostolico, sì da sembrare un “S. Francesco Redivivo”. Il 23 agosto 1695 entrò nel noviziato dei Frati Minori Conventuali di Monte S. Angelo, prese il nome di Francesco Antonio e il 23 agosto 1696 vi emise la professione solenne.Il giovane frate Francesco Antonio completò gli studi umanistici e frequentò i corsi filosofici nei seminari della sua Provincia religiosa. Successivamente iniziò i corsi di teologia nello Studio di Agnone, lì proseguì nello Studio Generale di Assisi presso la Tomba di S. Francesco, dove ricevette l'ordinazione sacerdotale l’11 settembre 1705; e sempre in Assisi frequentò pure il corso teologico accademico fino al 1707.Il tirocinio degli studi, espletato con impegno e con vivo desiderio di assimilare il valore salvifico dei misteri della fede, lo resero “profondo in filosofia e dotto in teologia”, come attesterá ai Processi Canonici Antonio Lucci, Vescovo di Bovino, che era stato suo condiscepolo ed emulo nell'esercizio delle virtù religiose. Nel contempo attraverso una intensa formazione spirituale, coadiuvata da illuminati maestri di spirito, progrediva nella vita di unione con Dio configurandosi al Signore nella consacrazione religiosa e nel carisma sacerdotale.Dal 1707 fino alla morte, per trentacinque anni continui, visse a Lucera rendendo splendida testimonianza di vita evangelica e di zelante ministero pastorale: per questo ammirato dai fedeli di Lucera, di tutta la Daunia e del Molise. Nell'ambito del suo Ordine Francescano ricoprì uffici di particolare responsabilitá. Valente lettore di filosofia scolastica e stimato maestro dei giovani novizi e professi, diede notevole impulso alla formazione spirituale e dottrinale dei confratelli. Nel 1709 conseguì la laurea in teologia, e da allora il Padre Fasani venne comunemente chiamato con l'appellativo di “Padre Maestro”, titolo che ancora oggi gli viene attribuito a Lucera. Esercitò con caritá e saggezza gli uffici di superiore locale e provinciale dimostrandosi efficace animatore della vita religiosa dei confratelli.Scrisse alcune operette predicabili, tra cui un Quaresimale, un Mariale, una esposizione al Pater e al Magnificat, e vari Sermoni di cui alcuni in lingua latina. Suo principale intendimento nel predicare era quello di “farsi capire da tutti”, come nella sua modestia era solito dire; la sua catechesi, tipicamente francescana, era rivolta di preferenza all'umile popolo verso cui si sentiva particolarmente attratto. Inesauribile fu la sua caritá verso i poveri e sofferenti; fra le varie iniziative, promosse la simpatica usanza di raccogliere e distribuire pacchi-dono ai poveri in occasione del S. Natale. Ma il suo zelo e la sua caritá sacerdotale rifulsero in modo singolarissimo nell'assistenza ai carcerati e ai condannati che accompagnava personalmente fino al luogo del supplizio per confortarne gli estremi momenti.Fu devotissimo dell'Immacolata Concezione: alle anime che egli dirigeva era solito inculcare gli atti di ossequio alla Madonna e la meditazione delle sue virtù. Anche oggi è oggetto di particolare venerazione, nella chiesa di S. Francesco, la bella statua dell'Immacolata che fece venire da Napoli; il popolo canta tuttora la canzone mariana da lui composta.Muore a Lucera il 29 novembre 1742, il primo giorno della novena dell'Immacolata.Dopo la morte, per oltre due secoli, continuò a rimanere nell’ombra, conosciuto ed amato solo dai suoi compaesani che godevano, di generazione in generazione, del suo aiuto e della sua potente protezione.Fu beatificato dal Venerabile Pio XII (Eugenio Pacelli, 1939-1958) il 15 aprile 1951. Il 13 aprile 1986, all’interno della Basilica di S. Pietro,San Giovanni Paolo II (Karol Józef Wojtyła, 1978-2005)canonizzó Francesco Antonio Fasani e, dopo un anno dalla canonizzazione, il 25 maggio 1987, si recò in pellegrinaggio in Puglia e si fermò a Lucera per venerare il corpo del “Padre Maestro”.Dal 2001, la vecchia Chiesa di S. Francesco è divenuta il Santuario di S. Francesco Antonio Fasani, dove ogni anno migliaia di devoti si recano ai piedi dell’altare ad onorare il “Padre Maestro”.Significato del nome Francesco : “uomo libero” (antico tedesco).Significato del nome Antonio : “nato prima” o “che fa fronte ai suoi avversari” (greco).Per approfondimenti:>>> Biografia</p><hr /><h3>B. Maria Maddalena dell'Incarnazione(fondatrice (1770-1824))</h3><hr /><p>Beata Maria Maddalena dell'IncarnazioneVergine, fondatrice :\"Adoratrici perpetue del Santissimo Sacramento\"Maria Maddalena dell'Incarnazione, al secolo Caterina Sordini, nasce il 16 aprile 1770, lunedì di Pasqua, a Porto S. Stefano (GR) da Lorenzo Sordini e Teresa Moizzo, verso le otto di sera, quarta di nove figli. Il 17 aprile è battezzata nella chiesa parrocchiale di Porto S. Stefano, con i nomi di Caterina, Francesca, Antonia; al Sacro Fonte fungono da padrini, Bartolomeo Giovine e M. Anna Schiano. Non ancora diciottenne, dopo aver rifiutato una interessante proposta di matrimonio del padrone di bastimenti di Sorrento, tale Alfonso Capece, entrò tra le Francescane di Ischia di Castro (VT). Durante il Noviziato (il 19 febbraio 1789) mentre spazzava il refettorio, vide Gesù Eucaristia circondato da angeli in adorazione, vestiti di una tunica bianca e scapolare rosso. Il Signore le disse di averla scelta per istituire l’opera delle Adoratrici Perpetue, le quali giorno e notte avrebbero dovuto offrire i loro umili ossequi, lodi e adorazioni per riparare le ingratitudini dell’umanitá ed impetrare grazie ed aiuti dalla divina provvidenza. Caterina, che ormai aveva preso il nome di Suor Maria Maddalena dell’Incarnazione, vide le sofferenze della Chiesa, del Papa, vide il disperdersi delle coscienze e vide che tutto questo avrebbe trovato un rimedio se l’uomo si fosse mantenuto ancorato alla radice stessa della fede cristiana: l’Eucaristia. Sará dunque fondatrice di una Famiglia Religiosa unicamente dedita all’adorazione della SS. Eucaristia. Nell’attesa che Dio le riveli il tempo e il momento per realizzare il suo progetto, rimase nel Monastero di Ischia di Castro per ben 19 anni, diventandone anche Badessa, nel 1802, a soli 32 anni. Si impegnò nel rafforzare la vita di povertá e di penitenza del convento.Nel 1803 fece visita al convento Carlo Emanuele IV di Savoia che volle parlare con la badessa; il colloquio durò circa due ore. Episodi come questo, insieme ad alcuni fenomeni mistici, diffusero la fama di Maria Maddalena in tutto il circondario. Nel frattempo, sotto la guida spirituale di padre Giovanni Baldeschi, andò maturando la fondazione di una comunitá religiosa monastica che si dedicasse unicamente all'adorazione del Santissimo Sacramento.Con l'autorizzazione di mons. Pierleone, vescovo di Acquapendente, iniziò a redigere la regola del nuovo Istituto religioso. Il 31 maggio 1807, accompagnata da due consorelle, lasciò Ischia di Castro e si recò Roma, dove, con il consenso di Pp Pio VII (Barnaba Chiaramonti, 1800-1823), diede vita al primo convento di Adoratrici, in un ex monastero carmelitano presso le Quattro Fontane. L'anno seguente il Card. Giulio Maria della Somaglia, vicario del Papa, sottoscrisse il Decreto di approvazione delle Regole. Lo stesso anno, però, i francesi occuparono Roma e sciolsero le comunitá religiose, compresa quella delle \"Adoratrici perpetue del Santissimo Sacramento\". Maria Maddalena fu costretta a riparare in Toscana, dalla quale, però, ritornò a Roma con un gruppo di nuove compagne nel 1814, stabilendosi nella chiesa di Sant'Anna al Quirinale. Nel 1817 viene approvato, sotto la supervisione dello stesso pontefice, l'abito delle monache (tonaca bianca, velo nero e scapolare rosso con un ostensorio bianco ricamato sul petto). Papa Pio VII approvò definitivamente il nuovo istituto nel febbraio del 1818. La Madre Fondatrice, muore a Roma il 29 novembre 1824, lasciando una fama di santitá e di fenomeni straordinari che l’avevano accompagnata in vita. Maria Maddalena è stata dichiarata Venerabile, in data 24 aprile 2001, da SanGiovanni Paolo II (Karol Józef Wojtyła, 1978-2005) e beatificata, il 3 maggio 2008, da Papa Benedetto XVI (Joseph Ratzinger), a Roma, presso la Basilica di S. Giovanni in Laterano.L'Ordine delle \"Adoratrici perpetue del Santissimo Sacramento\" prende la propria fisionomia e il proprio spirito caratteristico dall’Eucaristia. Compito specifico delle monache adoratrici è adorare giorno e notte, ininterrottamente, Gesù Eucaristia. In unione con Lui, esse offrono la propria vita al Padre per le necessitá della Chiesa e del mondo. Alla totalitá del dono di sé fatto da Gesù nell’Eucaristia (“avendo amati i suoi che erano nel mondo, li amò sino alla fine” Gv13,1), le Adoratrici rispondono con la totalitá del dono di loro stesse. Duplice è il loro apostolato: quello che, nel nascondimento e nell’intimitá della clausura, si esercita con la preghiera e l’immolazione, e quello costituito dalla loro presenza adorante ai piedi dell’altare, una presenza che, mentre testimonia il primato di Dio e la presenza reale di Gesù nell’Ostia consacrata, offre anche ai fedeli laici la possibilitá di sostare in adorazione. A questo scopo la Madre Fondatrice ha voluto espressamente che i monasteri sorgessero nel cuore delle cittá. Al 31 dicembre 2005 all'ordine appartenevano 60 monasteri e 960 tra monache e novizie: in Italia posseggono 12 case; sono presenti anche in Austria, Spagna, Cile, Messico, Stati Uniti e Kenya. Per approfondimenti:>>> Adoratrici Perpetue</p><hr /><h3>B. Vincenzo Romano(sacerdote (1751-1831))</h3><hr /><p>Beato Vincenzo RomanoSacerdoteLa data di culto per la Chiesa universale è il 20 dicembre, mentre in Campania, di cui è Patrono Celeste del Clero Diocesano, viene commemorato il 29 novembre (inizio della novena dell’Immacolata).Vincenzo Romano nasce il 3 giugno 1751 a Torre del Greco, alle falde del Vesuvio, celebre per la sviluppatissima arte del corallo. I genitori, Nicola Romano e Grazia Rivieccio, di famiglia modesta, abitavano a Via Piscopia, in uno dei rioni più popolosi e vivaci della cittá. Trascorse i primi anni della sua vita in un clima familiare assai religioso ed ebbe come primo maestro ed educatore don Agostino Scognamiglio, pio e dotto sacerdote torrese. All'etá di 14 anni fu ammesso al Seminario Diocesano di Napoli, dove poté giovarsi della guida di uomini di cultura e di santitá, dei consigli di Mariano Arciero, suo Padre Spirituale, e degli insegnamenti di S. Alfonso Maria de' Liguori.Ordinato sacerdote il 10 giugno 1775, svolse il suo apostolato per 20 anni nella natia Torre del Greco, dedicandosi a tutte le attivitá religiose e sociali che questo popoloso paese, posto all’estremo confine della Diocesi napoletana, richiedeva; era tanto il suo zelo che meritò l’appellativo di “celebre faticatore”. Assistette, in particolare, i tanti marinai torresi che navigavano per il mondo e le loro famiglie sempre in trepida attesa del loro ritorno non sempre certo.Il “ministero della parola” ed il “Vangelo della caritá” sono le basi della sua attivitá pastorale; aveva una predicazione fluente, non ampollosa, facile a capirsi e i fedeli accorrevano ma soprattutto seguivano e mettevano in pratica ciò che ascoltavano. La generosa gente di Torre del Greco ha sempre risposto positivamente alle sollecitazioni dei loro parroci, oggi come allora, ed è stata sempre un serbatoio continuo di vocazioni sacerdotali.Sollecitò la recita del S. Rosario serale, scrisse un libretto per poter seguire meglio la celebrazione della Santa Messa. Tiene scuola per i bambini, divisi in classi, nella sua casa. Si fa mediatore dei contrasti sorti fra gli armatori delle “coralline”ed i marinai che affrontano i rischi e la fatica della pesca del corallo. Gira con infaticabile zelo a sorprendere covi di delinquenti per smorzare i loro loschi intenti malavitosi. La terribile eruzione del Vesuvio del 15 giugno 1794, che distrusse quasi completamente la cittá e la chiesa parrocchiale, mise in luce la sua fibra apostolica. Egli si dedicò subito alla difficile opera di ricostruzione materiale e spirituale della cittá e della chiesa, che volle riedificare più grande e maestosa.Dal 1796 al 1831 resse, prima come Economo Curato e poi dal 28 dicembre 1799 come Preposito, la Parrocchia di S. Croce in Torre del Greco, che comprendeva allora l'intera cittá di Torre del Greco, la più popolata del territorio di Napoli. Ebbe la soddisfazione di vedere ultimata nel 1827, la costruzione della maestosa basilica di Santa Croce (progetto dell'architetto Ignazio Di Nardo), che ha ricevuto la visita del Beato Pio IX (Giovanni Maria Mastai Ferretti, 1846-1878) nel 1849 e di SanGiovanni Paolo II (Karol Józef Wojtyła, 1978-2005) nel 1990.Muore il 20 dicembre 1831 dopo una lunga e penosa malattia, lasciando ai suoi sacerdoti come testamento spirituale l'impegno a vivere la caritá fraterna. Papa Leone XIII (Vincenzo Gioacchino Pecci, 1878-1903), il 25 marzo 1895, dichiarava eroiche le virtù di Vincenzo Romano e ilBeato Paolo VI (Giovanni Battista Montini, 1963-1978), il 17 novembre 1963, lo innalzó agli onori dell'altare, additandolo al Clero e specialmente ai Parroci, quale modello di vita apostolica.Nel 1965 i Vescovi della Campania lo proclamarono patrono celeste del Clero diocesano. Dal 1970 è aperto il Processo di Canonizzazione, e si è in attesa di un miracolo da parte del Signore per l'intercessione del Beato Vincenzo Romano. Le spoglie mortali sono custodite, in un’artistica urna bronzea, realizzata da Antonio Mennella nel 1963, nella Basilica Pontificia di Santa Croce dove, l'11 novembre 1990, si è recato a venerarloSan Giovanni Paolo II, durante la sua visita pastorale alla Chiesa di Napoli, che si espresse in questi termini: « Il più illustre figlio di Torre del Greco è senza dubbio il Beato Vincenzo Romano. Egli ha lasciato un'ereditá spirituale preziosa con l'esempio di una vita santa, del fervore sacerdotale e della totale dedizione che caratterizzarono gli oltre trent' anni del suo ministero pastorale...Egli fu un precursore della caritá sociale, così importante per la Chiesa di oggi, con l'assistenza spirituale e la tutela dei diritti dei pescatori di corallo, per i quali era celebre Torre del Greco. Durante i lunghi periodi di assenza degli uomini su mari lontani, il Beato riservava particolari cure alle loro famiglie.Ma Vincenzo Romano lavorò intensamente soprattutto per la formazione delle coscienze e per l'evangelizzazione... Alla gente del popolo propose il Vangelo nella sua semplicitá ed autenticitá, divenendo egli stesso testimone credibile e araldo della parola di Cristo con una vita povera, umile e, soprattutto, integralmente dedita al ministero...Vi invito tutti a riprendere ancora oggi il suo programma pastorale, per inserirlo nelle moderne tensioni sociali con il suo stesso fervore e la sua medesima passione.»Per approfondimenti: >>> Il Papa a Torre Significato del nome Vincenzo : “che vince, destinato a vincere” (latino).</p>"
        },
        {
            "id": "30",
            "imagen": "Sabato 30 Novembre",
            "contenido": "<h3>Sant'Andrea, apostolo, festa</h3><h3>Lettera di san Paolo apostolo ai Romani</h3><em>10,9-18.</em><p>Fratello, se confesserai con la tua bocca che Gesù è il Signore, e crederai con il tuo cuore che Dio lo ha risuscitato dai morti, sarai salvo.<br>Con il cuore infatti si crede per ottenere la giustizia e con la bocca si fa la professione di fede per avere la salvezza.<br>Dice infatti la Scrittura: Chiunque crede in lui non sará deluso.<br>Poiché non c'è distinzione fra Giudeo e Greco, dato che lui stesso è il Signore di tutti, ricco verso tutti quelli che l'invocano.<br>Infatti: Chiunque invocherá il nome del Signore sará salvato.<br>Ora, come potranno invocarlo senza aver prima creduto in lui? E come potranno credere, senza averne sentito parlare? E come potranno sentirne parlare senza uno che lo annunzi?<br>E come lo annunzieranno, senza essere prima inviati? Come sta scritto: Quanto son belli i piedi di coloro che recano un lieto annunzio di bene!<br>Ma non tutti hanno obbedito al vangelo. Lo dice Isaia: Signore, chi ha creduto alla nostra predicazione?<br>La fede dipende dunque dalla predicazione e la predicazione a sua volta si attua per la parola di Cristo.<br>Ora io dico: Non hanno forse udito? Tutt'altro: per tutta la terra è corsa la loro voce, e fino ai confini del mondo le loro parole.</p><h3>Salmi</h3><em>19(18),2-3.4-5.</em><p>I cieli narrano la gloria di Dio, <br>e l'opera delle sue mani annunzia il firmamento.<br>Il giorno al giorno ne affida il messaggio <br>e la notte alla notte ne trasmette notizia.<br>Non è linguaggio e non sono parole, <br>di cui non si oda il suono.<br>Per tutta la terra si diffonde la loro voce <br>e ai confini del mondo la loro parola.</p><h3>Dal Vangelo di Gesù Cristo secondo Matteo</h3><em>4,18-22.</em><p>In quel tempo, mentre camminava lungo il mare di Galilea, Gesù vide due fratelli, Simone, chiamato Pietro, e Andrea suo fratello, che gettavano la rete in mare, poiché erano pescatori.  <br>E disse loro: «Seguitemi, vi farò pescatori di uomini».<br>Ed essi subito, lasciate le reti, lo seguirono.<br>Andando oltre, vide altri due fratelli, Giacomo di Zebedèo e Giovanni suo fratello, che nella barca insieme con Zebedèo, loro padre, riassettavano le reti; e li chiamò.<br>Ed essi subito, lasciata la barca e il padre, lo seguirono.</p><hr /><h3>S. Andrea Apostolo (festa)()</h3><p>Sant’Andrea ApostoloMartireAndrea (in greco Ανδρέας), denominato, secondo la tradizione ortodossa Protocletos o il Primo chiamato. Lo si deduce, infatti, dal vangelo di Giovanni che, oltre a dire che Andrea è il primo a seguire Gesù, da altri dettagli: « Uno dei due che avevano udito le parole di Giovanni (Battista) e lo avevano seguito, era Andrea, fratello di Simon Pietro. Egli incontrò per primo suo fratello Simone, e gli disse: “Abbiamo trovato il Messia (che significa il Cristo)” e lo condusse da Gesù. Gesù, fissando lo sguardo su di lui, disse: “Tu sei Simone, il figlio di Giovanni; ti chiamerai Cefa (che vuol dire Pietro)”. Il giorno dopo Gesù aveva stabilito di partire per la Galilea; incontrò Filippo e gli disse: “Seguimi”. Filippo era di Betsáida, la cittá di Andrea e di Pietro. »(Gv 1,40-44)Andrea nacque, dunque, a Betsaida il 6 a.C. ma il suo nome, come altri nomi greci, non era quasi sicuramente il nome originario di questo apostolo in quanto, nella tradizione ebraica o giudaica, il nome Andrea compare solo a partire dal II-III secolo.Andrea e il fratello maggiore Pietro erano pescatori: « Passando lungo il mare della Galilea, vide Simone e Andrea, fratello di Simone, mentre gettavano le reti in mare; erano infatti pescatori. Gesù disse loro:“Seguitemi, vi farò diventare pescatori di uomini”. E subito, lasciate le reti, lo seguirono. »(Mc 1,16-18) Nei vangeli Andrea è indicato essere presente in molte importanti occasioni come uno dei discepoli più vicini a Gesù: « Mentre era seduto sul monte degli Ulivi, di fronte al tempio, Pietro, Giacomo, Giovanni e Andrea lo interrogavano in disparte..» (Mc 13,3); « Gli disse allora uno dei discepoli, Andrea, fratello di Simon Pietro: “C'è qui un ragazzo che ha cinque pani d'orzo e due pesci; ma che cos'è questo per tanta gente?”». (Gv 6,8-9); « Filippo andò a dirlo ad Andrea, e poi Andrea e Filippo andarono a dirlo a Gesù. Gesù rispose: “È giunta l'ora che sia glorificato il Figlio dell'uomo” »(Gv 12,22-23). Negli atti degli apostoli, invece, Andrea è menzionato marginalmente, come altri apostoli, del resto : “Entrati in cittá salirono al piano superiore dove abitavano. C'erano Pietro e Giovanni, Giacomo e Andrea, Filippo e Tommaso, Bartolomeo e Matteo, Giacomo di Alfeo e Simone lo Zelòta e Giuda di Giacomo.”(At 1,13). Lo storico Eusebio di Cesarea (ca. 265-340) ricorda, nelle sue “Origini”, che Andrea predica il Vangelo in Asia Minore e nella Russia meridionale. Poi, passato in Grecia, guida i cristiani di Patrasso. Qui subisce, il 30 novembre del 60, il martirio per crocifissione: appeso con funi a testa in giù, secondo una tradizione, a una croce in forma di X; quella detta poi “croce di S. Andrea”. Nel 357 i suoi resti vengono portati a Costantinopoli ma il capo, tranne un frammento, resta a Patrasso. Nel 1206, durante l’occupazione di Costantinopoli (quarta crociata) il legato pontificio cardinale Capuano, di Amalfi, trasferisce quelle reliquie in Italia; nel 1208 gli amalfitani le accolgono solennemente nella cripta del loro Duomo. Quando nel 1460 i Turchi invadono la Grecia, il capo dell’Apostolo viene portato da Patrasso a Roma dove sará custodito in S. Pietro per cinque secoli fino a quando ilBeato Paolo VI (Giovanni Battista Montini, 1963-1978), nel 1964, fece restituire la reliquia alla Chiesa di Patrasso di cui S. Andrea è il patrono.Tutte le altre reliquie conosciute attribuite a S. Andrea sono dislocate in alcuni punti fondamentali della sua venerazione: nel Duomo di S. Andrea di Amalfi, nella Cattedrale di Santa Maria, a Edimburgo, in Scozia, e nella Chiesa di S. Andrea e S. Alberto a Varsavia, in Polonia. Altro luogo ove sono custodite reliquie del Santo è il Casino di Cicco sito in S. Apollinare (Frosinone).S. Andrea è anche Patrono in Scozia, Russia, Prussia, Romania, Grecia, Amalfie a Luqa (Malta).La festa di S. Andrea è ricordata il 30 novembre nelle chiese dell'Est e dell'Ovest ed è festa nazionale in Scozia sulla cui bandiera appare, del resto, la “croce di Sant’Andrea”.Significato del nome Andrea : “virile, gagliardo” (greco).Per approfondimenti, leggere la Catechesi di Papa Benedetto XVI: >>> Andrea, il Protoclito [Croato, Francese, Inglese, Italiano, Portoghese, Spagnolo, Tedesco]</p><hr /><h3>B. Frederick da Ratisbona (D)(religioso O.S.A. († 1329))</h3><hr /><p>Beato Frederick da Ratisbona Religioso O.S.A.La data di culto è stata fissata al 30 novembre nel Martyrologium Romanum, mentre la Famiglia Agostiniana lo celebra il 29 novembre.Federico nasce a Ratisbona (Germania) da genitori appartenenti alla classe media. Entrato come fratello laico nel convento degli agostiniani, servì la comunitá come falegname con il compito di provvedere alla legna occorrente per l’uso quotidiano. Univa il lavoro manuale ad una profonda vita di preghiera. Divenne ben presto noto per la sua religiositá, la sua umiltá e la sua ardente devozione per l’Eucaristia.Poco si sa della sua vita, conosciamo però alcune leggende. All'inizio di questo secolo è stata rinvenuta la relazione scritta di due di esse nella biblioteca del capitolo metropolitano di Praga, pubblicate poi dal canonico Dr. Podlaha. L'autore, P. Hieronymus Streitel, Priore di Ratisbona e cronista dell'Ordine nel primo decennio del sec. XVI, raccoglie tradizioni orali e in particolare quelle messe insieme per la composizione del ritratto istoriato che uno dei suoi immediati predecessori a capo della comunitá ratisbonense, il P. Konrad Schleier, aveva commissionato per decorare la tomba di Federico. La leggenda più conosciuta narra che Federico, un giorno, non potendo partecipare alla Messa, ricevette proprio nel luogo dove stava lavorando la comunione da un angelo. La preferenza per la coloritura dei fatti storici fa guardare oggi con sospetto, se non con un tendenziale rifiuto a simili racconti. Ma il narratore medievale non era interessato tanto alla vita dei santi, quanto alla loro testimonianza e alla conferma e al riconoscimento divino della loro santitá. Egli aveva intenzione di rappresentare un esempio di virtù, un ideale religioso e entusiasmare così gli animi. Racconti come questo rispecchiavano la devozione eucaristica del nostro beato e provano la profonda influenza prodotta sui contemporanei e il culto incessante che gli fu tributato. Federico muore a Ratisbona il 29 novembre del 1329.Gli sforzi del servo di Dio, Padre Pio Keller, andarono a buon fine quando San Pio X (Giuseppe Melchiorre Sarto, 1903-1914), il 12 maggio 1909, ratificò la venerazione ininterrotta di cui Federico aveva goduto e lo proclamò Beato.Dal 1913 i suoi resti mortali, insieme al menzionato lavoro pittorico, che di fatto risulta la più antica \"Vita\" del Beato, sono esposti alla venerazione dei fedeli nella chiesa di S. Cecilia di Ratisbona.</p><hr /><h3>S. Mirocle (Miroclèto)(vescovo di Milano († ca. 315))</h3><hr /><p>Martirologio Romano: A Milano, san Miroclèto, vescovo, che sant’Ambrogio ricorda tra i fedeli vescovi suoi predecessori.</p>"
        }
    ]
}